
1. TÄHELEPANU

•	1.1 ENNE HESINE TECHNOLOGY INC. ("HESINE") PAKUTAVA HESINE ISMS TEENUSE KASUTAJAKS REGISTREERUMIST, SISSE LOGIMIST VÕI KASUTAMIST PEAB TEENUSE KASUTAJA ("KASUTAJA") HOOLIKALT TUTVUMA KÕIKIDE KÄESOLEVA LEPINGU TINGIMUSTEGA (ERITI LAHTIÜTLUSE JA TINGIMUSTEGA, MIS VÄLISTAVAD HESINE'I VASTUTUSE) JA KAALUMA, KAS SOOVIB NENDEGA NÕUSTUDA. PÄRAST REGISTREERIMISLEHEKÜLJE JUHISTE JÄRGIMIST JA NUPULE "NÕUSTUN" KLÕPSAMIST PEAB KASUTAJA TÄIELIKULT JÄRGIMA KÕIKI ANTUD LEPINGU TINGIMUSI. HESINE UUENDAB AEG-AJALT LEPINGU TINGIMUSI NING KASUTAJA LOEB ANTUD LEPINGU REGULAARSELT UUESTI LÄBI. KUI LEPINGUT ON MUUDETUD, SIIS TUTVUSTAB HESINE MUUDATUST VASTAVALT LEPINGUS TÄPSUSTATUD MEETODILE. MUUDETUD LEPING ASENDAB ALGSE LEPINGU NING JÕUSTUB HETKEST, KUI HESINE SELLE AVALDAB. KUI KASUTAJA EI OLE NÕUS LEPINGU MISTAHES MUUDATUSEGA, SIIS LÕPETAB TA VIIVITAMATULT ISMS TEENUSE KASUTAMISE. KUI KASUTAJA JÄTKAB ISMS TEENUSE KASUTAMIST PÄRAST LEPINGU MUUTMIST, SIIS LOETAKSE SEDA KASUTAJA TÄIELIKUKS NÕUSOLEKUKS MUUDETUD LEPINGUGA. KUI KASUTAJA EI NÕUSTU MISTAHES HETKEL TINGIMUSTEGA VÕI LEPINGU MUUDATUSEGA, LÕPETAB KASUTAJA ISMS TEENUSE KASUTAMISE.

2. iSMS teenus

•	2.1 iSMS teenus on tasuta suhtlusteenus, mida Hesine pakub kasutajale lühisõnumite teenuse asendajana vastavalt lepingu tingimustele ja Hesine'i poolt aeg-ajalt avaldatavatele kasutusreeglitele (näit. artiklis 3 täpsustatu), tuginedes kasutaja nutitelefoni kontaktide nimekirjas olevate tuttavate võrgustikule, mille üleslaadimisega kasutaja nõus on. 
•	2.2 Kasutaja tunnistab ja nõustub, et: Hesine pakub iSMS teenuse osutamiseks internetiplatvormi; kõik muud seadmed, näiteks mobiiltelefon, traadita internetiühenduse seadmed ja muud vajalikud seadmed, peavad olema kasutajal endal olemas ning asjasse puutuvad kulud (näiteks internetiühenduse ja telekommunikatsiooniteenuste kulud) on kasutaja kanda. iSMS teenus on pelgalt platvorm, mille abil kasutaja saab jagada, saata ja vastu võtta informatsiooni ning kasutaja vastutab kõikide tegevuste eest, mis toimuvad tema registreeritud kasutajakontol ning kõikide riskide ja juriidiliste tagajärgede eest, mis tulenevad iSMS teenuse kasutamisest, kaasa arvatud, kuid mitte piirdudes edastatud sisu õigsuse, täielikkuse, täpsuse ja seaduslikkusega, ning riski eest, mis tuleneb sisule toetumisest. Kasutaja otsustab iseseisvalt iSMS teenuse sisu üle ning Hesine ei võta endale vastutust mistahes kahjude või vastutuse puhul, mille on põhjustanud kasutaja teod, ega saagi seda teha. 

3. Kasutusreeglid

•	3.1 Kasutaja kohustub registreeruma iSMS kasutajaks oma tõelise nime ja õigete andmetega ning esitab ausa, täieliku ja kehtiva isikutuvastusinformatsiooni. Kasutaja võtab juriidilise vastutuse teabe eest, mida ta jagab vastavalt seadusandlusele ja käesolevale lepingule. Hesine'il on õigus uurida, kas kasutaja edastatud isikutuvastust võimaldavad andmed on õiged ja kehtivad. Kui kasutajal on vaja muuta isikuandmeid pärast seda, kui on Hesine'i kasutajaks registreerunud oma õigete andmetega, siis pakub Hesine teenust, mis võimaldab kasutajal muuta oma isikuandmeid aegsal ja tõhusal viisil. 
•	3.2 Pärast seda, kui kasutaja on installinud iSMS rakenduse ning hakkab seda esimest korda kasutama, aitab iSMS kasutajarakendus androidsüsteemiga nutitelefoni puhul kasutajal automaatselt registreeruda ja saadab välja registreerumissõnumi läbi kasutaja nutitelefoni, kusjuures kasutaja telefoninumber on Hesine kasutajakonto, ning kasutab nimetatud kontot, et automaatselt sisse logida. Kirjeldatud teavitusprotsessi ajal tuleb tasuda võrguoperaatori, kelle teenuseid kasutaja kasutab, põhitasu sõnumiedastusteenuse eest ning nimetatud tasule kehtib hind, mille on avaldanud võrguoperaator. 
•	3.3 Kasutaja palvel ja selleks, et kaitsta kasutaja seaduslikke huve, pakub Hesine vajalikku abi seoses kontovaldaja tõendamisega ning algsete andmetega, mida registreerumisel kasutati, eeldusel, et kasutaja on esitanud kehtivad andmed oma isiku kohta, mis ühtivad Hesine'il olevate registreerimisandmetega. Hesine edastab vastavalt vajadusele asjasse puutuva tõendusliku informatsiooni pädevatele haldus- ja kohtuorganitele. 
•	3.4 Kasutaja poolt iSMS teenuse abil saadetud sisu ei peegelda Hesine'i arvamust ega poliitikat ning Hesine ei garanteeri selle täpsust ega õigsust ning ei ole selle eest ka vastutav. Kasutaja peab Hesine'i teenust kasutades:
•	(A) järgima kõiki asjasse puutuvaid seaduseid ja määruseid; 
(B) mitte kasutama iSMS teenust ebaseaduslikel eesmärkidel; 
(C) järgima kõiki asjaomaseid protseduure, protokolle ja lepingut iSMS-ga;  
(D) mitte kasutama Hesine'i teenusesüsteemi tegude jaoks, mis võivad põhjustada interneti normaalse toimimise häireid;
(E) mitte kasutama Hesine'i teenusesüsteemi, et edastada mistahes ahistavat, kuritarvitavat, hirmutavat, roppu või muud ebaseaduslikku informatsiooni;
(F) mitte kasutama Hesine'i teenusesüsteemi tegevuste jaoks, mis võivad Hesine'i kahjustada;
(G) kasutama suhtlusprogrammi teenuse, toote ja kasutusalaste küsimuste esitamiseks vastavalt Hesine'i ja Hesine'i äripartneri poolt määratule ja ei avalda Hesine'i kahjustada võivaid materjale;
(H) ei kasuta ebaõigel viisil ega omasta seadusevastaselt teise kasutaja kontot, ei registreeri kontot pahatahtlikult ega kasuta kontot viisil, mis võib viia selleni, et teised isikud kaotavad usalduse või eksivad teabe edastaja isiku või sisu suhtes. Kui kasutaja avastab, et teenust on kasutatud seadusevastaselt või et on toime pandud turvarikkumine, siis teavitab kasutaja viivitamatult Hesine'i. 
Kasutaja kasutab iSMS teenust sihipäraselt ja õigesti vastavalt eelpool ära toodud tingimustele. Kui kasutaja rikub mistahes eelpool ära toodud tingimusi, siis on Hesine'il õigus osaliselt või tervikuna lõpetada iSMS teenuse pakkumise kasutajale ning jätab endale õiguse salvestada asjasse puutuv informatsioon ja edastada see vastavale ametkonnale. Hesine jätab endale õiguse mistahes hetkel kasutaja nime ja konto tühistada. 
•	3.5 Hesine jätab endale õiguse edastada Hesine'i partneri või kliendi logo ja reklaami iSMS teenuse käigus ning kasutaja nõustub sellise esitusega ja loobub õigusest nõuda reklaamitasu, tulu või kompensatsiooni. 

4. Intellektuaalne omand

•	4.1 Hesine'i võrgu ja toodete sümbolid, kaubanimed, graafika, pildid, tekst ja kuvad, millele viidatakse kui iSMS teenusele, on Hesine'ile kuuluv kaubamärk ("Kaubamärk"). Kasutaja ei kasuta, esita ega eemalda kaubamärki ega ütle teistele otse ega vihjamisi, et tal on õiguseid kaubamärgile ilma Hesine'i eelneva kirjaliku loata. 

5. Kasutaja eraelu kaitse

•	5.1 Hesine'ile on kasutaja eraelu kaitse äärmiselt oluline ning seega kasutab Hesine kasutaja andmeid ainult testimiseks, tõendamiseks, värskendamiseks, uuendamiseks, turvaeesmärkidel ja muudes olukordades vastavalt kokkulepitule. 
•	5.2 Et aidata kasutajal leida sõpru, kes samuti kasutavad Hesine'i teenust, loeb iSMS kasutaja lõpprakendus kasutaja nutitelefonis olevat kontaktide nimekirja, et võrrelda seda juba olemasolevate kontodega. Hesine võtab kasutusele ja uuendab usaldusväärseid ja turvalisi tehnoloogilisi meetodeid, et vältida olukorda, milles kasutaja andmed avaldataks tahtmatult teistele. Kasutaja mõistab ja nõustub, et tehnoloogiline meetod ja turvameetmed, mille abil kaitstakse kasutaja andmeid tahtmatu avaldamise eest, ei saa riske täielikult välistada. 
•	5.3 Hesine'i põhiliseks tegutsemispõhimõtteks on kaitsta kasutaja (eriti alaealise) eraelu puutumatust. Seetõttu registreeritakse konto vanemate (eestkostjate) nimele, kui vanemad (eestkostjad) lubavad alaealisel teenust kasutada, ning seaduslikud eestkostjad otsustavad siseseisvalt, kas teenus sobib alaealistele, enne kui kiidavad teenuse heaks. 
•	5.4 Selleks, et tõsta iSMS teenuse kvaliteeti ja pakkuda klientidele paremat kogemust, on Hesine'il õigus analüüsida, hallata ja kasutada kasutaja andmeid eeldusel, et Hesine ei avalda vastava kasutaja isikut. 
•	5.5 Hesine ei avalda ega jaga kasutaja nime, kehtivat identifitseerimisnumbrit, kontaktandmeid ega kodust aadressi ilma kasutaja loata, välja arvatud alljärgnevatel juhtudel:
(A) kui kasutaja või kasutaja eestkostja annab Hesine'ile loa neid avaldada; 
(B) kui Hesine on seadusega kohustatud seda tegema;
(C) kui juriidiline- või haldusametkond nõuab seda juriidilistele protseduuridele tuginedes;
(D) kui Hesine algatab kohtuprotsessi või arbitraažikohtuprotsessi kasutaja vastu, et kaitsta Hesine'i seaduslikke huve;
(E) et edastada isiklikku informatsiooni vastavalt kasutaja eestkostja seaduslikule nõudmisele;
(F) et kaitsta üldsuse huve. 

6. Lahtiütlus

•	6.1 Hesine ei garanteeri alljärgnevat: 
(A) et teenus vastab teie nõudmistele;
(B) et teenuse toimimises ei esine tõrkeid ja et see on usaldusväärne, turvaline, kiire ja ilma riketeta. 
•	6.2 Kasutaja nõustub sõnaselgelt, et kannab ise täielikult kõik riskid ja tagajärjed seoses iSMS teenuse kasutamisega ja Hesine ei vastuta nende eest mitte mingil moel. 
•	6.3 Kasutaja hüvitab Hesine'ile, Hesine'i partnerile ja sidusettevõtjale mistahes kahju ja kompensatsiooni, kaasa arvatud kolmanda osapoole juristi tasu, kui see on tekkinud kasutajapoolse lepingu ja asjasse puutuva seadusandluse ja määruste rikkumise tagajärjel. 
•	6.4 Hesine suhtleb ja teeb koostööd vajalike üksustega, et kõrvaldada mistahes probleemid, mille põhjuseks on force majeure ja mis mõjutavad iSMS teenust, kaasa arvatud, kuid mitte piirdudes telekommunikatsiooniliinide rikete, tehniliste probleemide, interneti ja arvuti rikete ja ebastabiilsusega. Samas ei vastuta Hesine ja selle partner eelnevalt mainitud asjaoludest põhjustatud kahjude eest kasutajale. 
•	6.5 Kasutaja mõistab ja tunnistab, et ebastabiilsed tingimused võivad mõjutada teenuse igat osa, sest et iSMS teenust osutatakse läbi interneti. Seega ei anna Hesine garantiid tasuta teenuse katkemise puhuks või ebarahuldava teenuse osutamise korral, mille põhjuseks on force majeure, arvutiviirus, häkkerite rünnak, süsteemi ebastabiilsus, kasutaja asukoht, kasutaja seadmete seiskamine ja muud tehnilised, interneti või telekommunikatsioonisüsteemiga seotud tegurid. Kasutaja kannab need riskid ise. Hesine ei vastuta kahjude ja kohustuste eest, mis on tekkinud kasutaja võimetusest saata, vastu võtta või lugeda sõnumit või sõnumi ekslikust saatmisest või kui kasutaja ei saa sõnumit tasuta saata. 
•	6.6 Kasutaja mõistab ja tunnistab, et on võimalus, et ta võib teistelt isikutelt saada ähvardava, häiriva, ebaseadusliku või laimava sisuga teavet, mis võib rikkuda teiste isikute seaduslikke õiguseid (kaasa arvatud anonüümsetelt ja valenimega kasutajatelt). Hesine ei anna garantiid selliste riskide vastu ja kasutaja kannab ise kirjeldatud riskid. 
•	6.7 Hesine ei vastuta ühelgi tingimusel põhjuslike, karistuslike, episoodiliste, spetsiaalsete, halduslike ega karistavate kahjunõuete eest, kaasa arvatud, kuid mitte piirdudes kasumi kaotuse eest, mida kasutaja on kannatanud Hesine'i teenuse tõttu, isegi kui Hesine on juba sellise riski olemasolu meelde tuletanud. Kahjutasu, mille Hesine võlgneb kastuajale mistahes viisil ja põhjusel, ei ületa tasu, mida kasutaja on maksunud Hesine'i iSMS teenuse eest.

7. Teenuse muutmine, katkestamine ja lõpetamine

•	7.1 Hesine teeb oma parima, et teavitada iSMS teenuse katkestustest süsteemi hoolduse või uuenduse tõttu. Samas ei saa Hesine garanteerida, et teavitab igast katkestusest õigeaegselt, sest et iSMS teenus tugineb võrguoperaatorite ja teiste teenusepakkujate teenustele. 
•	7.2 Hesine'il on õigus viivitamatult lõpetada teenuse pakkumise kasutajale, kui kasutaja avaldab teavet, mis on ebaseaduslik või avalikke huve kahjustav või kui kasutaja paneb toime tegusid, mis on seadusevastased. 
•	7.3 Hesine'il on õigus viivitamatult lõpetada teenuse pakkumise kasutajale, kui kasutaja paneb toime tegusid või on seotud olukordadega, mis on lepingu tingimustega või Hesine'i poolt keelatud teenuse kasutusele võtmise ajal. 
•	7.4 Kui kasutaja esitab registreerimisel valeandmeid või rikub mistahes lepingu punkti, on Hesine'il õigus teenus katkestada ja teavitada sellest kasutajat. Katkestus on mõistlik ja teenus taastatakse, kui rikkumised on kõrvaldatud, välja arvatud juhul, kui leping sätestab teisiti. 
•	7.5 Lisaks eelpool mainitud olukordadele jätab Hesine endale õiguse katkestada või lõpetada iSMS teenuse pakkumise osaliselt või täielikult ilma eelnevalt kasutajat teavitamata. Hesine ei vastuta kasutaja või kolmanda osapoole ees kahjude korral, mille on põhjustanud teenuse osutamise katkestamine või lõpetamine. 

8. Lepingu rikkumine ja kahjutasud

•	8.1 Kasutaja on nõus hoidma ja kaitsma Hesine'i ja teiste kasutajate huve. Kui kasutaja rikub mistahes lepingu tingimust või asjasse puutuvat seadusandlikku sätet ning põhjustab kahju Hesine'ile või kolmandale osapoolele, on kasutaja nõus kandma kõik kahjud, mis on tekkinud eelnevalt mainitud põhjustel. 

9. Vaidluste lahendamine

•	9.1 Lepingu koostamine, täitmine ja ülesehitus ning vaidluste lahendamine juhinduvad Hiina Rahvavabariigi seadusandlusest. 
•	9.2 Mistahes vaidlus, mille on põhjustanud leping, lahendatakse osapoolte vahel läbirääkimiste teel. Kui vaidlust ei saa lahendada läbirääkimiste abil, siis võib kumbki osapool esitada vaidluse lahendamiseks Pekingi Arbitraažikomiteele. Arbitraažikomitee otsus on lõplik ja siduv mõlema osapoole jaoks. 

10. Teatised ja teenus

•	10.1 Käesoleva lepingu mõistes võib teatise kätte toimetada, avaldades selle veebilehel või e-posti, iSMS teenuse või tavaposti teel ning teatis loetakse kättetoimetatuks kättetoimetamise päeval. 

11. Varia 

•	11.1 Käesolev leping moodustab täieliku kokkuleppe erinevates asjaomastes küsimustes. Osapooltel pole muid õiguseid peale lepingus sätestatud õiguste. 
•	11.2 Kui mistahes lepingu tingimus on mingil põhjusel osaliselt või täielikult kehtetu või jõustamatu, siis ei mõjuta see lepingu teisi tingimusi ning need on endiselt kehtivad ja siduvad.
