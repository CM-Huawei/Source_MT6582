
1. POZOR

•	1.1 PRED REGISTRACIJO, PRIJAVO V VSTORITEV iSMS ALI PRED UPORABO STORITVE iSMS PONUDNIKA HESINE TECHNOLOGY INC. ("HESINE") MORA UPORABNIK STORITVE ("UPORABNIK") NATANČNO PREBRATI VSE POGOJE (ŠE POSEBEJ IZJAVO O ZAVRNITVI ODGOVORNOSTI IN POGOJE, POD KATERIMI DRUŽBA HESINE NE PREVZEMA ODGOVORNOSTI) TEGA SPORAZUMA IN DOBRO PREMISLITI, ALI JIH SPREJME ALI NE. KO UPORABNIK V SKLADU Z NAVODILI NA STRANI ZA REGISTRACIJO KLIKNE "STRINJAM SE", SE ŠTEJE, DA V CELOTI SPREJEMA VSE POGOJE TEGA SPORAZUMA. DRUŽBA HESINE LAHKO OD ČASA DO ČASA SPREMENI NAVEDENE POGOJE, ZATO MORA UPORABNIK OBČASNO PREBRATI TA SPORAZUM. KO JE SPORAZUM ENKRAT SPREMENJEN, DRUŽBA HESINE TAKŠNO SPREMEMBO OBJAVI NA NAČIN, KOT JE DOLOČENO S TEM SPORAZUMOM. SPREMENJENI SPORAZUM NADOMEŠČA ZAČETNI SPORAZUM IN POSTANE VELJAVEN OD TRENUTKA OBJAVE S STRANI DRUŽBE HESINE. ČE SE UPORABNIK NE STRINJA S KATERO KOLI SPREMEMBO TEGA SPORAZUMA, MORA NEMUDOMA PRENEHATI Z UPORABO STORITVE iSMS. ČE UPORABNIK PO SPREMEMBI SPORAZUMA ŠE NAPREJ UPORABLJA STORITEV iSMS, SE ŠTEJE, DA SE UPORABNIK V CELOTI STRINJA S SPREMENJENIM SPORAZUMOM. ČE SE UPORABNIK NE STRINJA S KATERIM KOLI IZMED POGOJEV, KI JIH NAVAJA TA SPORAZUM, ALI ČE SE NE STRINJA Z OBČASNIMI SPREMEMBAMI TEGA SPORAZUMA, MORA PRENEHATI Z UPORABO STORITVE iSMS.

2. Storitev iSMS

•	2.1 Storitev iSMS je brezplačna komunikacijska storitev družbe Hesine, s katero lahko uporabnik nadomesti standardno storitev pošiljanja kratkih sporočil v skladu s pogoji, kot jih navaja sporazum in v skladu s pravili, ki jih občasno objavi družba Hesine (kot npr. določa 3. člen); storitev temelji na omrežju poznanstev imenika na uporabnikovem telefonu, ki ga uporabnik naloži na svoj telefon. 
•	2.2 Uporabnik priznava in razume, da: Družba Hesine zagotavlja samo spletno platformo, ki omogoča izvajanje storitve iSMS, za vso ostalo opremo, kot je mobilni telefon, oprema za brezžični dostop do interneta in druge naprave in opremo ter s tem povezane stroške (kot so stroški in izdatki za dostop do interneta in telekomunikacijske storitve) nosi uporabnik sam. Storitev iSMS zajema samo platformo, ki omogoča deljenje, pošiljanje in sprejemanje informacij, uporabnik pa sam odgovarja za vse dejavnosti v okviru njegovega /njenega registriranega računa, kot tudi za vsa tveganja in pravne posledice, ki izhajajo iz uporabe storitve iSMS, kamor med drugim spadajo resničnost, popolnost, točnost in verodostojnost posredovane vsebine in tveganje, povezano z zanašanjem na takšno vsebino. Uporabnik sam presodi o primernosti vsebine v okviru storitve iSMS; družba Hesine namreč ne sprejema nobene izgube ali odgovornosti, ki izhajata iz ravnanja uporabnika. 

3. Pravila uporabe storitve

•	3.1 Uporabnik se zavezuje, da se bo kot uporabnik storitve iSMS registriral z resničnimi osebnimi podatki ter da bo posredoval resnične, popolne in veljavne identifikacijske podatke. Uporabnik v skladu z zakonodajo in tem sporazumom prevzema pravno odgovornost za podatke, ki jih posreduje. Družba Hesine ima pravico, da preveri, če so identifikacijski podatki, ki jih posreduje uporabnik, resnični in veljavni. Če mora uporabnik po tem, ko se je že registriral kot uporabnik storitve, ki jo zagotavlja družba Hesine, spremeniti posredovane podatke z resničnimi podatki, bo družba Hesine zagotovila storitev, ki bo uporabniku omogočila pravočasno in učinkovito posodobitev njegovih identifikacijskih podatkov. 
•	3.2 Ko uporabnik namesti in prvič zažene storitev iSMS in če uporablja pametni telefon z operacijskim sistemom Android, se prek naložene aplikacije storitve iSMS zažene postopek samodejne registracije, v okviru katerega se prek uporabnikovega pametnega telefona pošlje besedilo za registracijo; v omenjenem besedilu služi telefonska številka uporabnik kot račun pri družbi Hesine, prav tako pa se tako ustvarjen račun uporabil za samodejno prijavo v storitev. Med opisanim postopkom pošiljanja podatkov mobilni operater uporabniku zaračuna stroške pošiljanja besedilnega sporočila po veljavni tarifi. 
•	3.3 Na zahtevo uporabnika bo družba Hesine zagotovila potrebno pomoč in uporabniku pomagala v zvezi z ugotavljanjem istovetnosti imetnika računa in originalnimi podatki, uporabljenimi pri registraciji, pod pogojem, seveda, da je uporabnik pri registraciji družbi Hesine posredoval veljavne identifikacijske podatke, saj lahko družba Hesine le tako zaščiti zakonit interes uporabnika. Če je to potrebno, lahko družba Hesine ustrezne identifikacijske podatke posreduje upravnim in sodnim organom. 
•	3.4 Vsebina, ki jo posreduje uporabnik v okviru storitve iSMS, v nobenem primeru ne predstavlja mnenja ali politike družbe Hesine, zato družba Hesine ne zagotavlja točnosti in resničnosti takšne vsebine in tudi ne prevzema nobene odgovornosti v zvezi z njo. Pri uporabi storitve, ki jo zagotavlja družba Hesine, mora uporabnik:
•	(A) spoštovati ustrezno zakonodajo in predpise; 
(B) ne sme uporabljati storitve iSMS v nezakonite namene; 
(C) upoštevati vse pomembne postopke, protokol in sporazum o uporabi storitve iSMS;  
(D) ne sme uporabljati storitve družbe Hesine za kakršno koli vedenje, ki bi lahko kakor koli negativno vplivalo na normalno delovanje interneta;
(D) ne sme uporabljati storitve družbe Hesine za posredovanje kakršnih koli nadležnih, motečih, zastrašujočih, neprimernih ali drugih nezakonitih podatkov;
(D) ne sme uporabljati storitve družbe Hesine za kakršno koli vedenje, ki bi lahko kakor koli negativno vplivalo na samo družbo Hesine;
(G) ne sme uporabiti komunikacijskih kanalov, ki jih zagotavljajo družba Hesine in njeni partnerji za storitev, produkt in posvetovanje glede poslovanja, prav tako pa ne sme objaviti nobene negativne reklame zoper družbo Hesine;
(H) ne sme napačno uporabiti ali si prilastiti računa druge osebe, zlonamerno registrirati računa, ali uporabljati računa na način, ki bi lahko napeljal druge k nezaupanju ali napačnemu prepričanju glede identitete ali posredovane vsebine. Če uporabnik odkrije nezakonito uporabo ali kršitve varnosti, mora o tem nemudoma obvestiti družbo Hesine. 
Uporabnik mora uporabljati storitev iSMS pravilno in ustrezno ter v skladu z zgoraj navedenimi pogoji. Če uporabnik krši katerega koli izmed zgornjih pogojev, ima družba Hesine pravico delno ali v celoti prekiniti zagotavljanje storitve iSMS uporabniku, prav tako pa si pridržuje pravico, da shrani ustrezne podatke in jih posreduje ustreznim organom. Družba Hesine si pridržuje pravico, da kadar koli prekliče uporabniško ime in račun uporabnika. 
•	3.5 Družba Hesine si pridržuje pravico do objave logotipa in oglasov svojih partnerjev ali naročnikov v okviru storitve iSMS, uporabnik pa soglaša s takšno objavo in se odreka, da bi za objavo oglasa prejel kakršno koli plačilo ali nadomestilo. 

4. Intelektualna lastnina

•	4.1 Simboli, trgovska imena, grafične podobe, slike, besedila, podobe omrežja in izdelkov, ki se pojavljajo v okviru storitve iSMS, so blagovne znamke družbe Hesine ("blagovna znamka").  Uporabnik na noben način ne sme uporabljati, predstavljati ali prodajati blagovne znamke, kot tudi ne sme, eksplicitno ali implicitno, drugim dajati vedeti, da ima kakršno koli pravico v zvezi z blagovno znamko, če tega predhodno pisno ne odobri družba Hesine. 

5. Varstvo osebnih podatkov

•	5.1 Pri družbi Hesine dajemo velik poudarek na varstvo osebnih podatkov in bomo uporabnikove osebne podatke uporabljali samo za namene testiranja, preverjanja, posodabljanja, nadgradnje in varovanja podatkov ter v situacijah, glede katerih se bomo predhodno dogovorili z uporabnikom. 
•	5.2 Da bi uporabniku pomagali najti prijatelje, ki prav tako uporabljajo storitev družbe Hesine, bo aplikacija storitve iSMS prebrala imenik na uporabnikovem pametnem telefonu ter tako potrdila ujemanje obstoječih računov. Družba Hesine bo uporabila ter posodobila zanesljivo in varno tehnološko metodo, ki varuje uporabnikove osebne podatke pred nenamernim razkritjem. Uporabnik razume in soglaša, da kljub obstoječi tehnološki metodi in varnostnim ukrepom, ki preprečujejo nenamerno razkritje uporabnikovih podatkov, tveganje ni popolnoma izključeno. 
•	5.3 Varovanje zasebnosti uporabnika (še posebej mladoletnih uporabnikov) je temeljna politika družbe Hesine. Če starši (skrbniki) nameravajo dopustiti, da mladoletne osebe uporabljajo račun, mora biti le-ta registriran na ime staršev (skrbnikov), zakoniti zastopniki pa naj pred sprejetjem te storitve sami presodijo, ali je storitev primerna za mladoletne osebe ali ne. 
•	5.4 Da bi izboljšali kakovost storitve iSMS in zagotovili boljšo izkušnjo za končne uporabnike, si družba Hesine pridržuje pravico do analize, upravljanja in uporabe uporabniških podatkov, pod pogojem, seveda, da pri tem ne razkrije identitete uporabnika. 
•	5.5 Družba Hesine ne sme razkriti ali deliti uporabniškega imena, veljavne identifikacijske številke, kontaktnih podatkov in domačega naslova uporabnika, če uporabnik tega predhodno ne odobri. Navedeno lahko družba Hesine stori le v naslednjih primerih:
(A) uporabnik ali skrbnik uporabnika družbi Hesine dovoli razkritje podatkov; 
(B) to od družbe Hesine zahteva zakonodaja;
(C) od družbe Hesine to zahteva sodni ali upravni organ na podlagi sodnega postopka;
(D) kadar družba Hesine sproži pravni ali arbitražni postopek proti uporabniku, da bi zaščitila svoj pravni interes;
(E) kadar posreduje osebne podatke, kot to v skladu z zakonom zahteva skrbnik uporabnika;
(F) da bi zaščitili javni interes. 

6.  Izjava o zavrnitvi odgovornosti

•	6.1 Družba Hesine ne zagotavlja: 
(A) da storitev izpolnjuje vaše zahteve;
(B) da nikoli ne bo prišlo do prekinitve storitve; da je storitev zanesljiva, varna, pravočasna in da nikoli ne bo prišlo do težav v delovanju. 
•	6.2 Uporabnik eksplicitno soglaša, da bo sam prevzel tveganje in vse posledice uporabe storitve iSMS ter da družba Hesine v zvezi s tem ne prevzema nobene odgovornosti. 
•	6.3 V primeru, da bi uporabnik prekršil sporazum ter relevantne zakone in predpise, mora družbi Hesine, njenim partnerjem in povezanim podjetjem povrniti nastalo škodo ter plačati odškodnino oz. nadomestilo, vključno s sodnimi stroški, nastalimi tretji osebi. 
•	6.4 Družba Hesine bo obravnavala ter sodelovala z ustreznimi subjekti, da bi odpravila kakršne koli težave v delovanju storitve iSMS zaradi višje sile, kamor med drugim spadajo napake pri zagotavljanju telekomunikacijskih storitev, tehnične težave, odpovedi v delovanju interneta in računalnika ter nestabilnost. Kljub navedenemu družba Hesine in njeni partnerji ne prevzemajo odgovornosti za škodo, ki bi uporabniku utegnila nastati zaradi omenjenih težav. 
•	6.5 Uporabnik razume in priznava, da lahko na kateri koli del storitve vpliva nestabilnost, saj storitev iSMS poteka prek interneta. Tako družba Hesine ne nudi nobenega jamstva za težave, nastale zaradi prekinitve brezplačne storitve ali za nezadovoljstvo, ki je posledica višje sile, računalniškega virusa, hekerskega vdora, nestabilnega sistema, lokacije uporabnika, zaustavitve uporabnikove opreme in drugih dejavnikov, povezanih s tehniko, internetom in telekomunikacijskimi storitvami. Uporabnik sam prevzema odgovornost za takšna tveganja. Družba Hesine ne prevzema nobene odgovornosti in dolžnosti v primeru, da uporabnik ni zmožen poslati, sprejeti ali prebrati sporočila, ali če se zmoti pri pošiljanju ali ne more poslati brezplačnega sporočila. 
•	6.6 Uporabnik razume in priznava, da obstaja tveganje v zvezi s prejetimi sporočili (vključno s sporočili, prejetimi od anonimnih oseb in oseb pod lažno identiteto), saj lahko le-ta vsebujejo grozilno, motečo, nezakonito in obrekljivo vsebino, ki lahko pomeni kršitev pravic drugih. Družba Hesine ne nudi nobenega jamstva v zvezi s takšnimi tveganji, za katera uporabnik sam prevzema popolno odgovornost. 
•	6.7 Pod nobenim pogojem družba Hesine ne prevzema odgovornosti za kakršno koli kazensko, občasno, posebno, upravno ali kaznovalno odškodnino, kamor med drugim spada tudi izpad dobička s strani uporabnika zaradi uporabe storitve družbe Hesine, tudi če družba Hesine pred tem omeni, da obstaja tovrstno tveganje. Odgovornost družbe Hesine do uporabnika v nobenem primeru ne presega vrednosti tarife, ki jo uporabnik plača družbi Hesine za uporabo storitve iSMS.

7. Sprememba, prekinitev in ukinitev storitve

•	7.1 Družba Hesine si bo po najboljših močeh prizadevala, da bo uporabnika o prekinitvi storitve iSMS zaradi vzdrževanja ali posodabljanja sistema pravočasno obvestila. Vendar družba Hesine ne zagotavlja, da bo pravočasno obvestila uporabnika ob vsaki prekinitvi storitve iSMS, saj je nemoteno delovanje storitve odvisno tudi od mobilnega operaterja in ponudnikov drugih storitev. 
•	7.2 Družba Hesine ima pravico, da nemudoma ukine storitev za uporabnika, če uporabnik objavi podatke, ki so nezakoniti ali v nasprotju z javnim interesom, ali če sodeluje v dejavnostih, ki so v nasprotju z zakonom. 
•	7.3 Družba Hesine ima pravico, da nemudoma ukine storitev za uporabnika, če uporabnik sodeluje v dejavnostih, ki so - po tem, ko uporabnik pristane na pogoje zagotavljanja storitve - prepovedane s sporazumom oz. s strani družbe Hesine. 
•	7.4 Če uporabnik pri registraciji posreduje neresnične identifikacijske podatke ali če krši kateri koli člen sporazuma, ima družba Hesine pravico, da ukine storitev za uporabnika in ga o tem obvesti. Ukinitev mora biti upravičena, storitev pa se ponovno vzpostavi, ko so kršitve odpravljene, razen če sporazum določa drugače. 
•	7.5 Poleg zgoraj opisanih primerov, pa si družba Hesine pridržuje pravico do delne ali popolne prekinitve ali ukinitve storitve, ne da bi o tem predhodno obvestila uporabnika. Družba Hesine ne prevzema nobene odgovornosti do uporabnika ali tretje osebe za kakršno koli izgubo, nastalo zaradi prekinitve ali ukinitve storitve. 

8. Kršitve in odškodnina

•	8.1 Uporabnik soglaša, da bo ohranjal in varoval interese družbe Hesine in interese drugih uporabnikov storitve. Če uporabnik prekrši kateri koli člen tega sporazuma ali relevantno zakonodajo in s tem povzroči kakršno koli izgubo družbi Hesine ali tretji osebi, potem uporabnik soglaša, da v zvezi s tem prevzema popolno odgovornost. 

9. Reševanje sporov

•	9.1 Oblikovanje, izvajanje in pripravo sporazuma ter reševanje sporov po tem sporazumu ureja zakonodaja Ljudske republike Kitajske. 
•	9.2 Kakršen koli spor, ki se nanaša na ta sporazum, ali izhaja iz tega sporazuma, stranke urejajo s pogajanji. Če spora ni mogoče rešiti s pogajanji, lahko katera koli stranka spor preda arbitražni komisiji v Pekingu. Razsodba arbitražne komisije je končna in zavezujoča za vse stranke. 

10. Obvestila v zvezi z zagotavljanjem storitve iSMS

•	10.1 Obvestilo po tem sporazumu se lahko vroči prek objave na spletni strani, v obliki e-sporočila, prek storitve iSMS ali prek drugega običajnega načina obveščanja, obvestilo pa se šteje za vročeno na dan, ko je dostavljeno. 

11. Razno 

•	11.1 Ta sporazum predstavlja celoten sporazum v zvezi z vprašanji in pomembnimi zadevami. Strankam pripadajo izključno le tiste pravice, navedene v tem sporazumu. 
•	11.2 Če je kateri koli člen tega sporazuma delno ali v celotni neveljaven ali iz kakršnega koli razloga neizvršljiv, to ne vpliva na ostale člene, ki še naprej ostajajo v veljavi in zavezujejo stranke.