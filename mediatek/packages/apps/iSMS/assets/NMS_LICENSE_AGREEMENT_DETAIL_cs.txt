
1. UPOZORNĚNÍ

•	1.1 PŘED REGISTRACÍ, PŘIHLÁŠENÍM NEBO POUŽÍVÁNÍM SLUŽBY HESINE ISMS OD SPOLEČNOSTI HESINE TECHNOLOGY INC. (DÁLE JEN „HESINE“) JE UŽIVATEL SLUŽBY (DÁLE JEN „UŽIVATEL“) POVINEN SI DŮKLADNĚ PŘEČÍST VŠECHNY PODMÍNKY A UJEDNÁNÍ (PŘEDEVŠÍM PRÁVNÍ OMEZENÍ A VYLOUČENÍ ODPOVĚDNOSTI SPOLEČNOSTI HESINE) UVEDENÉ V TÉTO SMLOUVĚ A ZVÁŽIT, ZDA S TĚMITO PODMÍNKAMI SOUHLASÍ ČI NIKOLI. PODLE POKYNŮ NA STRÁNCE REGISTRACE A KLIKNUTÍM NA MOŽNOST „SOUHLASÍM“ UŽIVATEL VYJADŘUJE PLNÝ SOUHLAS SE VŠEMI PODMÍNKAMI A UJEDNÁNÍMI UVEDENÝMI TÉTO SMLOUVY. SPOLEČNOST HESINE MŮŽE ČAS OD ČASU AKTUALIZOVAT PODMÍNKY A UJEDNÁNÍ TÉTO SMLOUVY A UŽIVATEL JE POVINEN SI TUTO SMLOUVU V PRAVIDELNÝCH INTERVALECH PŘEČÍST. JAKMILE DOJDE KE ZMĚNĚ TÉTO SMLOUVY, SPOLEČNOST HESINE OZNÁMÍ TUTO ZMĚNU ZPŮSOBEM STANOVENÝM V TÉTO SMLOUVĚ. NOVÁ SMLOUVA NAHRAZUJE PŮVODNÍ SMLOUVU A VSTUPUJE V PLATNOST V OKAMŽIKU ZVEŘEJNĚNÍ SPOLEČNOSTÍ HESINE. POKUD UŽIVATEL NESOUHLASÍ SE ZMĚNAMI TÉTO SMLOUVY, MUSÍ UKONČIT POUŽÍVÁNÍ SLUŽBY ISMS. POKUD BUDE UŽIVATEL POUŽÍVAT SLUŽBU ISMS I POTÉ, CO DOŠLO KE ZMĚNĚ SMLOUVY, BUDE SE PŘEDPOKLÁDAT, ŽE UŽIVATEL SE ZMĚNAMI TÉTO SMLOUVY PLNĚ SOUHLASÍ. POKUD UŽIVATEL NESOUHLASÍ S PODMÍNKAMI A UJEDNÁNÍMI NEBO OBČASNÝMI ZMĚNAMI SMLOUVY, MUSÍ UKONČIT POUŽÍVÁNÍ SLUŽBY ISMS.

2. Služba iSMS

•	2.1 Služba iSMS je bezplatná komunikační služba poskytovaná společností Hesine pro psaní krátkých textových zpráv v souladu s podmínkami nebo ujednáními smlouvy a pravidly, která společnost Hesine čas od času stanoví (např. v článku 3), a to na základě sítě spřátelených osob uvedených v telefonním seznamu chytrého telefonu uživatele, s jehož odesláním uživatel souhlasí. 
•	2.2 Uživatel bere na vědomí a souhlasí s tím, že: společnost Hesine zajišťuje pouze online platformu pro provoz služby iSMS. Veškeré ostatní vybavení, jako například mobilní bezdrátová zařízení pro přístup k Internetu a další související přístroje, vybavení a náklady (jako jsou platby a výdaje za přístup k Internetu a telekomunikační služby) jsou odpovědností uživatele. Služba iSMS je pouze platformou, prostřednictvím které může uživatel sdílet, odesílat a přijímat informace. Uživatel přebírá odpovědnost za veškeré aktivity v rámci svého registrovaného účtu a za veškerá rizika a právní následky vyplývající z používání služby iSMS, včetně mimo jiné pravdivosti, úplnosti, přesnosti a oprávněnosti přeneseného obsahu, a dále za rizika spojená s tím, že uživatel tomuto obsahu důvěřuje. Uživatel je povinen si vytvořit svůj vlastní, nezávislý úsudek o obsahu služby iSMS. Společnost Hesine nepřebírá odpovědnost za ztráty nebo jakékoli další aktivity uživatele. 

3. Pravidla používání

•	3.1 Uživatel se zavazuje k tomu, že pro registraci uživatele služby iSMS použije svoji vlastní totožnost a že uvede pravdivé, úplné a platné identifikační údaje. Uživatel je povinen převzít odpovědnost za uvedené údaje v souladu se zákony a touto smlouvou. Společnost Hesine má právo ověřit, zda uvedené identifikační údaje uživatele jsou pravdivé a platné. Pokud chce uživatel po registraci uživatele Hesine a zadání pravdivých identifikačních údajů provést aktualizaci identifikačních údajů, společnost Hesine se zavazuje, že uživateli poskytne službu umožňující včasnou a efektivní aktualizaci identifikačních údajů. 
•	3.2 Jakmile si uživatel poprvé nainstaluje a spustí uživatelskou aplikaci iSMS, bude v případě chytrého telefonu se systémem Android uživatelská aplikace iSMS pomáhat uživateli s automatickou registrací a odesíláním registrovaných textových zpráv prostřednictvím chytrého telefonu uživatele s telefonním číslem uživatele uloženým v rámci účtu Hesine, a dále také s automatickým přihlašováním k účtu. V průběhu odesílání informací bude operátor účtovat základní poplatky za textové služby, které uživatel využívá. Cenu za tyto služby stanovuje operátor. 
•	3.3 Na žádost uživatele má společnost Hesine povinnost poskytnout podporu týkající se vlastníka účtu a původně zaregistrovaných údajů. Z důvodu právní ochrany je nutné, aby uživatel odeslal platné identifikační údaje, které odpovídají původně zaregistrovaným údajům poskytnutým společnosti Hesine. Budou-li tyto údaje vyžadovány, společnost Hesine předá odpovídající důkazní údaje příslušným orgánům správy a soudní pravomoci. 
•	3.4 Obsah odeslaný uživatelem prostřednictvím služby iSMS není vyjádřením názorů a zásad společnosti Hesine. Společnost Hesine neručí za správnost a pravdivost tohoto obsahu a nepřebírá žádnou odpovědnost. Při používání služby společnost Hesine se uživatel zavazuje k tomu, že:
•	(A) se bude řídit příslušnými zákony a předpisy; 
(B) nebude používat službu iSMS k nelegálním účelům; 
(C) se bude řídit všemi příslušnými procesy, protokoly a smlouvami vztahujícími se na službu iSMS;  
(D) nebude používat systém služby společnosti Hesine pro aktivity, které mají nepříznivý vliv na běžný provoz Internetu;
(E) nebude používat systém služby společnosti Hesine pro přenos informací obtěžující, hanlivé, obscénní nebo nelegální povahy;
(F) nebude používat systém služby společnosti Hesine pro jakoukoli aktivitu, která má nepříznivý vliv na společnost Hesine;
(G) bude používat komunikační kanály pro konzultace související se službami, produkty a provozem způsobem stanoveným společností Hesine a obchodními partnery společnosti Hesine a bez nepříznivého vlivu na mediální obraz společnosti Hesine;
(H) nebude neoprávněně používat ani zneužívat účty druhých osob, provádět zákeřnou registraci nebo používat účet způsobem, který u druhých osob vyvolává mylný dojem o totožnosti nebo přeneseném obsahu. Pokud uživatel zaznamená jakékoli neoprávněné používání nebo porušení zabezpečení, je uživatel povinen neprodleně informovat společnost Hesine. 
Uživatel bude používat službu iSMS správným a řádným způsobem v souladu s výše uvedenými podmínkami a ujednáními. Pokud uživatel poruší výše uvedené podmínky a ujednání, vyhrazuje si společnost Hesine právo zrušit uživateli poměrnou nebo celou část služby iSMS. Dále si vyhrazuje právo shromažďovat relevantní údaje a předávat je příslušným orgánům. Společnost Hesine si vyhrazuje právo kdykoli zrušit uživatelské jméno a účet uživatele. 
•	3.5 Společnost Hesine si vyhrazuje právo vkládat v rámci služby iSMS logo a reklamu partnerů nebo klientů společnosti Hesine. Uživatel s tímto vkládáním souhlasí a vzdává se práva na poplatky, výnosy a platby za reklamu. 

4. Duševní vlastnictví

•	4.1 Symboly, obchodní názvy, grafika, obrázky, texty, obrázky skupiny Hesine a produkty uvedené v rámci služby iSMS jsou ochrannými známkami společnosti Hesine (dále jen „ochranná známka“). Bez předchozího písemného souhlasu společnosti Hesine nemá uživatel právo prezentovat nebo manipulovat s ochrannou známkou, ať již výslovně nebo implicitně, a vyvolávat dojem, že vlastní práva k této ochranné známce. 

5. Ochrana soukromých údajů uživatele

•	5.1 Společnost Hesine klade velký důraz na ochranu soukromých údajů uživatele. Údaje uživatele budou použity pouze za účelem testování, aktualizace, upgradu, zabezpečení a dalších smluvně sjednaných situací. 
•	5.2 Při vyhledávání přátel, kteří také používají službu společnosti Hesine, bude koncová aplikace uživatele načítat informace z telefonních seznamů chytrého telefonu uživatele a přiřazovat stávající účty. Společnost Hesine bude používat a aktualizovat bezpečné technologické postupy, které zamezují neúmyslnému zveřejnění údajů uživatele. Uživatel bere na vědomí a souhlasí s tím, že technologické postupy a bezpečnostní opatření na ochranu údajů uživatele před neúmyslným zveřejněním nemohou vyloučit veškerá možná rizika. 
•	5.3 Ochrana údajů uživatele (především nezletilého) patří mezi základní zásady společnosti Hesine. Pokud si rodiče (zástupci) přejí, aby nezletilí používali tuto službu, musí být účet zaregistrován na jméno rodičů (zástupců) a zákonní zástupci jsou pak povinni před akceptováním této služby nezávisle rozhodnout, zda je tato služba pro nezletilé vhodná. 
•	5.4 Za účelem zvyšování kvality služby iSMS a služeb poskytovaných zákazníkům si společnost Hesine vyhrazuje právo provádět analýzu, správu a manipulaci s údaji uživatele, a to za předpokladu, že společnost Hesine nebude zveřejňovat soukromé údaje uživatele. 
•	5.5 Společnost Hesine nebude zveřejňovat jméno, platné identifikační číslo, kontaktní údaje a adresu uživatele bez výslovného souhlasu uživatele, s výjimkou následujících situací:
(A) uživatel nebo zástupci uživatele udělili společnosti Hesine souhlas se zveřejněním; 
(B) pokud to společnosti Hesine přikazuje zákon;
(C) pokud to na základě právních postupů vyžadují orgány správy a soudní pravomoci;
(D) pokud společnost Hesine zahájí soudní spor nebo arbitráž proti uživateli na ochranu právních zájmů společnosti Hesine;
(E) pokud zveřejnění údajů vyžadují zákonní zástupci uživatele;
(F) za účelem ochrany veřejného zájmu. 

6.  Právní omezení

•	6.1 Společnost Hesine neručí za tyto skutečnosti: 
(A) služba splňuje vaše požadavky;
(B) provoz služby nebude přerušen a služba bude vždy spolehlivá, bezpečná, rychlá a bezproblémová. 
•	6.2 Uživatel výslovně souhlasí s tím, že přebírá veškerá rizika a následky používání služby iSMS. Společnost Hesine tuto odpovědnost nepřebírá. 
•	6.3 Uživatel souhlasí s tím, že společnost Hesine, partneři společnosti Hesine a dceřiné společnosti nebudou odpovídat za ztrátu, škody a platby, včetně poplatků za právní poradenství třetích stran, způsobené porušením smlouvy, a příslušných zákonů a předpisů ze strany uživatele. 
•	6.4 Společnost Hesine bude spolupracovat a příslušnými subjekty na řešení jakýchkoli problémů se službou iSMS, které jsou způsobeny zásahem vyšší moci, včetně mimo jiné poruch telekomunikace, technických problémů, výpadků Internetu, problémů s počítačem a stabilitou. Společnost Hesine a její partneři nenesou žádnou odpovědnost za žádné ztráty způsobené uživateli vinou výše uvedených problémů. 
•	6.5 Uživatel souhlasí s tím, že jednotlivé součásti služby mohou být ovlivněny nestabilním připojením, a to z toho důvodu, že služba iSMS funguje prostřednictvím Internetu. Společnost Hesine proto neručí za jakékoli problémy způsobené pozastavením bezplatné služby nebo neuspokojivou kvalitou způsobenou zásahem vyšší moci, počítačovým virem, útokem hackerů, nestabilním systémem, zeměpisnou polohou uživatele, vypnutím zařízení uživatele a dalšími technickými, internetovými a telekomunikačními faktory. Uživatel nese veškerá rizika. Společnost Hesine nepřebírá žádnou odpovědnost v případě, že uživatel nemůže odesílat, přijímat nebo číst zprávy, nebo pokud zprávu odešle chybně či nemůže odesílat zprávy zdarma. 
•	6.6 Uživatel bere na vědomí a souhlasí s tím, že mohou být zasílány informace výhružné, znepokojivé, ilegální nebo urážlivé povahy, které mohou porušovat zákonná práva ostatních osob (včetně anonymních a falešných uživatelů). Společnost Hesine žádným způsobem nepřebírá odpovědnost za tato rizika, za která odpovídá výhradně uživatel. 
•	6.7 Za žádných okolností nebude společnost Hesine odpovídat za následné, trestní, příležitostné, zvláštní, správní a represívní škody, včetně mimo jiné ušlého výdělku uživatele způsobeného používáním služby společnosti Hesine, a to i tehdy, pokud byla společnost Hesine na takové riziko upozorněna. Jakákoli odpovědnost společnosti Hesine vůči uživateli nesmí přesáhnout částku, kterou uživatel uhradil společnosti Hesine za používání služby iSMS.

7. Pozměnění, pozastavení a ukončení služby

•	7.1 Společnost Hesine vynaloží co největší úsilí na to, aby uživatele informovala o výpadcích služby iSMS v případě údržby nebo upgradu systému. Společnost Hesine nemůže zaručit včasné odeslání upozornění týkající se výpadků, protože činnost služby iSMS závisí na službě operátorů a dalších poskytovatelů služeb. 
•	7.2 Společnost Hesine si vyhrazuje právo neprodleně ukončit uživateli službu, pokud uživatel odesílá informace, které jsou ilegální nebo odporují veřejnému zájmu, nebo pokud uživatel provádí aktivity, které porušují zákonná ustanovení. 
•	7.3 Společnost Hesine má právo neprodleně ukončit uživateli službu, pokud uživatel provádí aktivity nebo se účastní situací, které zakazuje společnost Hesine nebo smlouva, se kterou uživatel souhlasí. 
•	7.4 Pokud uživatel uvede při registraci nepravdivé identifikační údaje nebo poruší ustanovení této smlouvy, má společnost Hesine právo pozastavit službu a informovat uživatele. Pozastavení služby musí být přiměřené a provoz služby bude opět obnoven po vyřešení problému, není-li touto smlouvou stanoveno jinak. 
•	7.5 Kromě výše uvedených situací si společnost Hesine vyhrazuje právo pozastavit nebo ukončit celou nebo poměrnou část služby iSMS bez předchozího upozornění uživatele. Společnost Hesine nepřebírá vůči uživateli nebo třetí straně odpovědnost za jakékoli ztráty způsobené pozastavením nebo ukončením služby. 

8. Škody a porušení ustanovení

•	8.1 Uživatel souhlasí s tím, že bude podporovat a chránit zájmy společnosti Hesine a ostatních uživatelů. Pokud uživatel poruší jakékoli ustanovení smlouvy nebo příslušné zákony a způsobí společnosti Hesine nebo jakékoli třetí straně škodu, souhlasí uživatel s tím, že bude za tyto škody nést odpovědnost. 

9. Řešení sporů

•	9.1 Příprava, plnění a výklad této smlouvy a řešení sporů se řídí zákony Čínské lidové republiky. 
•	9.2 Jakékoli spory týkající se nebo vyplývající z této smlouvy by měly být řešeny vzájemnou dohodou stran. Pokud nelze spor vyřešit dohodou, může jakákoli ze stran postoupit spor arbitrážní komisi se sídlem v Pekingu. Rozhodnutí arbitráže je konečné a závazné pro obě strany. 

10. Oznámení a služba

•	10.1 Oznámení podle této smlouvy budou uveřejněna na webové stránce, v e-mailové zprávě, prostřednictvím služby iSMS nebo jinou formou. Oznámení vstupují v platnost dnem doručení. 

11. Různé 

•	11.1 Tato smlouva je úplným zněním smlouvy týkající se všech problémů a souvisejících záležitostí. Stranám nejsou postupována žádná další práva než ta, která jsou uvedena v této smlouvě. 
•	11.2 Pokud některé z ustanovení této smlouvy je z jakéhokoli důvodu částečně nebo zcela neplatné nebo nevymahatelné, nebudou dotčena žádná další ustanovení této smlouvy, která zůstávají v platnosti a jsou závazná.
