1.	ATENCIÓN
•	1.1 ANTES DE REXISTRARSE, INICIAR SESIÓN OU EMPREGAR O SERVIZO ISMS HESINE PROPORCIONADO POR HESINE TECHNOLOGY INC. (“HESINE”), O USUARIO DO SERVIZO (“USUARIO”) DEBERÁ LER ATENTAMENTE OS TERMOS E CONDICIÓNS (ESPECIALMENTE O DESLINDE DE RESPONSABILIDADES E OS TERMOS QUE TRASCENDEN AS RESPONSABILIDADES DE HESINE) DESTE CONTRATO E CONSIDERAR SE ACEPTALOS SEGUINDO AS INSTRUCIÓNS DA PÁXINA DE REXISTRO, AO PREMER “ACEPTO” CONSIDÉRASE QUE O USUARIO ACEPTA COMPLETAMENTE TÓDOLOS TERMOS E CONDICIÓNS DO CONTRATO. OS TERMOS E CONDICIÓNS DESTE CONTRATO PODEN SER ACTUALIZADOS POR HESINE DE CANDO EN VEZ, E O USUARIO DEBERÁ LER O CONTRATO DE FORMA PERIÓDICA. O CONTRATO MODIFICADO SUBSTITUIRÁ O CONTRATO ORIXINAL E FARASE EFECTIVO UNHA VEZ PRESENTADO POR HESINE. SE O USUARIO NON ESTÁ DE ACORDO CON ALGUNHA DAS MODIFICACIÓNS DO CONTRATO, DEBERÁ DEIXAR DE USAR ISMS DE INMEDIATO. SE O USUARIO CONTINÚA A USAR O SERVIZO DE ISMS DESPOIS DA MODIFICACIÓN DO CONTRATO, CONSIDERARASE QUE O USUARIO ACEPTA POR COMPLETO O CONTRATO MODIFICADO. SE O USUARIO NON ESTÁ DE ACORDO CON ALGÚN DOS TERMOS OU CONDICIÓNS OU CON QUE O CONTRATO POIDA SER MODIFICADO DE CANDO EN VEZ, DEBERÁ DEIXAR DE USAR O SERVIZO DE ISMS.

2.	Servizo iSMS
•	2.1 O servizo iSMS é un servizo de comunicación gratuíto proporcionado por Hesine ao Usuario para substituír ó servizo de mensaxes curtas de acordo cos termos e condicións do Contrato e as regras presentadas por Hesine de cando en vez (p. ex. como se especifica no Artigo 3), a partir da rede de contactos da axenda telefónica do smartphone do Usuario que o Usuario acepta cargar.
•	2.2 O Usuario acepta e comprende que: Hesine só proporciona a plataforma de internet para empregar o servizo de iSMS e que tódolos equipos empregados, coma teléfono móbil, equipo de acceso sen fíos a internet, ou calquera outro aparello ou equipo relacionados e os seus gastos pertinentes (como custos e gastos de acceso a internet e servizo de telecomunicacións) correrán a cargo do Usuario. iSMS é simplemente unha plataforma na que o Usuario poderá compartir, enviar e recibir información, e o Usuario responsabilizarase de tódalas actividades que se produzan na súa conta rexistrada e asumirá tódolos riscos e consecuencias legais do servizo de iSMS. Así mesmo, a súa responsabilidade tamén abrangue, pero non se limita, á honradez, integridade, exactitude e lexitimidade do contido aportado, e o risco que implica a confianza neses datos. O Usuario deberá facer a súa propia valoración do contido do servizo de iSMS, e Hesine non pode nin se fará responsable de perda ou débeda algunha causada polas actividades de calquera Usuario.
 

3.	Regras de uso
•	3.1 O Usuario comprométese a rexistrarse como usuario do servizo de iSMS coa súa identidade real e a proporcionar información de identificación verdadeira, completa e válida. O Usuario deberá asumir a responsabilidade legal sobre a información que proporcione de acordo coas leis e con este Contrato. Hesine ten o dereito de investigar se a información de identificación proporcionada polo Usuario é veraz e válida. Se o Usuario precisa modificar a información de identificación unha vez rexistrado como usuario de Hesine con información de identificación veraz, Herine deberá proporcionarlle o servizo que lle permita ao Usuario revisar a devandita información de xeito oportuno e eficaz.
•	3.2 Unha vez que o Usuario instale e inicie a aplicación de iSMS por  vez primeira, no caso de tratarse dun smartphone con sistema Android, a aplicación de iSMS axudará de forma automática ao Usuario a rexistrarse e enviará unha mensaxe de rexistro a través do smartphone do Usuario, co número de teléfono do Usuario como conta en Hesine, e usará dita conta para iniciar sesión de forma automática. Durante ese proceso de envío da información, o operador do Usuario cobrará  custos básicos de mensaxería de texto. Ditos custos están suxeitos ás tarifas establecidas polo propio operador.
•	3.3 Se o Usuario o solicita, Hesine deberá proporcionar a asistencia e axuda necesarias para demostrar que o titular da conta e a información de rexistro orixinal se corresponden. Deberá colaborar para protexer o interese legal do Usuario verificando que o Usuario proporcionou información de identificación válida e que esta concorda coa información de rexistro de Hesine. Hesine deberá, cando fose preciso, proporcionar a información pertinente á autoridade administrativa ou xudicial competente.
•	3.4 O contido enviado a través de do servizo de iSMS polo Usuario non representa a opinión nin a política de Hesine, e Hesine non garante a súa exactitude nin veracidade, nin asumirá responsabilidade algunha. Cando se use o servizo proporcionado por Hesine, o Usuario deberá:
(A)	cumprir coas normas e lexislación pertinentes;
(B)	evitar utilizar iSMS para propósitos ilegais;
(C)	cumprir os trámites, protocolo e acordos pertinentes de iSMS;
(D)	evitar usar o sistema de servizos de Hesine para calquera conduta que poida producir efectos adversos sobre o funcionamento regular de internet;
(E)	evitar usar o sistema de servizos de Hesine para acosar  ou distribuír información abusiva, intimidatoria, obscena ou ilegal;
(F)	evitar usar o sistema de servizos de Hesine para calquera actividade que produza un efecto adverso sobre Hesine;
(G)	usar os canais de comunicación para consultas de servizo, produto e operacións proporcionados por Hesine e o socio empresarial de Hesine, e evitará facer publicidade negativa de Hesine;
(H)	evitar usar falsamente ou malversar a conta doutro usuario, rexistrar maliciosamente unha conta ou usar a conta de xeito que a identidade ou o contido transmitido poidan dar lugar a confusión. Se o Usuario descubre algún movemento ilegal ou violación da seguridade, deberá notificalo a Hesine de inmediato.
O Usuario deberá usar o servizo de iSMS de forma correcta e apropiada de acordo cos termos e condicións anteriormente mencionados. Se o Usuario incumpre algún dos termos ou condicións, Hesine estará no seu dereito de terminar parte ou a totalidade do servizo de iSMS para ese Usuario, e resérvase o dereito de gardar a información pertinente e de denunciar ante as autoridades competentes. Hesine resérvase o dereito de rexeitar un nome de usuario ou conta en calquera momento.
•	3.5 Hesine resérvase o dereito de expoñer o logo e publicidade dos asociados ou clientes de Hesine no servizo de iSMS e o Usuario está de acordo e renuncia ao dereito de cobrar taxa algunha de publicidade, ingresos ou remuneración.
4. Propiedade Intelectual
•	4.1 Os símbolos, nomes comerciais, gráficos, fotos, textos, imaxes da rede de Hesine e produtos aos que fai referencia o servizo iSMS son marcas rexistradas de Hesine (“Marcas Rexistradas”). O Usuario non poderá mostrar, utilizar ou facer uso das Marcas Rexistradas, nin dicir expresa ou implicitamente que el/ela ten algún dereito sobre as Marcas Rexistradas sen previo consentimento por escrito por parte de Hesine.
5. Protección da Privacidade do Usuario
•	5.1 Hesine outórgalle moita importancia á protección da privacidade do Usuario e só empregará a información do Usuario para probas, verificacións, actualizacións, melloras, seguridade e para outras situacións, tal e como se acordou.
•	5.2 Para axudar ao Usuario a atopar outros amigos que estén a usar o servizo de Hesine, a aplicación de iSMS lerá a información da axenda de contactos do smartphone do Usuario para localizar as contas que xa existan. Hesine adoptará e actualizará métodos tecnolóxicos fiables e seguros para evitar a exposición involuntaria da información do Usuario. O Usuario entende e acepta que os métodos e medidas de seguridade para evitar a exposición involuntaria da información do Usuario non pode excluír tódolos riscos.
•	5.3 É política básica de Hesine protexer a privacidade do Usuario (en especial a dos menores). Polo tanto, se os pais (titores) permiten aos menores usar este servizo, a conta deberá estar rexistrada a nome dos pais (titores) e os titores legais deberán valorar independentemente se este servizo é apropiado para menores antes de aceptalo.
•	5.4 Para mellorar a calidade do servizo de iSMS e acadar unha mellor experiencia do consumidor, Hesine terá o dereito de analizar, xestionar e usar os datos proporcionados polo Usuario, sen revelar a privacidade particular do Usuario.
•	5.5 Hesine non revelará nin compartirá o nome de Usuario, o número de identificación válido, información de contacto nin dirección postal sen o permiso do usuario, excepto nos seguintes casos:
(A) o Usuario ou o titor do Usuario dá autorización a Hesine para revelalo;
(B) un tribunal o solicita;
(C) autoridades xurídicas e administrativas solicítano para procedementos legais;
(D) se Hesine inicia un litixio ou arbitraxe contra o Usuario coa fin de protexer os intereses legais de Hesine;
(E) para proporcionar información privada solicitada de forma legal polo titor do Usuario;
(F) para protexer o interese público.

6.Deslinde de responsabilidades

•	6.1 Hesine non garante o seguinte:
(A) Que o servizo cubra as súas necesidades;
(B) Que o servizo non será interferido, e que sexa fiable, seguro, rápido ou sen erros.
•	6.2 O Usuario asume completamente e de forma expresa os riscos e tódalas consecuencias de empregar o servizo de iSMS e Hesine non asumirá responsabilidade algunha.
•	6.3 O Usuario deberá indemnizar a Hesine, ao socio e ao afiliado de Hesine por calquera perda, dano ou remuneración, incluíndo honorarios de avogados dunha terceira parte causada por violación do Contrato, das normas ou das regulacións pertinentes por parte do Usuario.
•	6.4 Hesine tratará e cooperará coas entidades pertinentes para solucionar calquera problema de causa maior que afecte ao servizo de iSMS, entre os que se inclúen, entre outros, o mal funcionamento das telecomunicacións, os problemas técnicos e a inestabilidade e avarías de internet e ordenadores.
Aínda así, Hesine e o seu asociado non se responsabilizarán de calquera perda que sufra o Usuario como consecuencia do anterior.
•	6.5 O Usuario comprende e recoñece que calquera parte do servizo pode verse afectada por inestabilidade xa que o servizo iSMS proporciónase a través de internet. Por tanto, Hesine non ofrece garantía sobre problemas de suspensión do servizo gratuíto ou non satisfacción por causa de forza maior, virus do ordenador, ataques de piratas informáticos, inestabilidade do sistema, localización do Usuario, bloqueo do equipo do Usuario ou outros factores técnicos, de internet ou das telecomunicacións. O Usuario deberá asumir eses riscos. Hesine non asumirá responsabilidade algunha das consecuencias derivadas pola incapacidade do Usuario de enviar, recibir ou ler mensaxes, por enviar mensaxes de forma errónea ou por non poder enviar a mensaxe de forma gratuíta.
•	6.6 O Usuario comprende e recoñece que pode existir o risco de recibir información con ameazas, contidos perturbadores, ilegais ou calumniosos que poidan infrinxir os dereitos legais de terceiros por parte doutras persoas (incluíndo anónimos e usuarios con nome falso). Hesine non ofrece ningunha garantía sobre eses riscos e o Usuario deberá asumilos.
•	6.7 Hesine non asumirá baixo ningunha circunstancia a responsabilidade dun dano consecuente, penal, ocasional, especial, administrativo ou por sanción, incluíndo entre outros a perda de ganancias do Usuario causadas polo uso do servizo de Hesine, incluso se Hesine xa advertiu da existencia deses riscos. A responsabilidade de Hesine para co Usuario non excederá por ningunha razón e en ningunha situación a taxa que o Usuario paga a Hesine polo servizo de iSMS.

7. Acondicionamento, Suspensión ou Vencemento do Servizo
•	7.1 Hesine intentará por tódolos medios notificar da suspensión do servizo de iSMS por mantemento do sistema ou melloras. Aínda así, Hesine non pode garantir que as notificacións se fagan a tempo en tódalas suspensións, xa que o servizo de iSMS depende do funcionamento dos operadores e de outros provedores de servizo.
•	7.2 Hesine estará no seu dereito de finalizar de forma inmediata o servizo se o Usuario difunde información ilegal, en contra do interese público ou se leva a cabo actividades que violan as leis.
•	7.3 Hesine estará no seu dereito de finalizar de forma inmediata o servizo se Usuario se involucra en actividades ou situacións prohibidas polo Contrato ou por Hesine unha vez que o Usuario acepta o servizo.
•	7.4 Se o Usuario proporciona información de identificación falsa para o rexistro ou infrinxe calquera cláusula do Contrato, Hesine está no seu dereito de suspender o servizo e notificarllo ao Usuario. A suspensión será razoable e o servizo restaurarase se a infracción se corrixe, a menos que o Contrato indique o contrario.
•	7.5 Aparte dos casos expostos anteriormente, Hesine resérvase o dereito de suspender ou finalizar parte ou a totalidade do servizo de iSMS sen previo aviso ao Usuario. Hesine non asumirá responsabilidade algunha co Usuario ou terceiras partes por unha perda causada pola suspensión ou finalización do servizo.

8. Infraccións e Danos

•	8.1 O Usuario acepta manter e protexer a Hesine e outros intereses do Usuario. Se o Usuario infrinxe calquera cláusula deste Contrato ou leis aplicables, e causa algunha perda a Hesine ou a unha terceira parte, o Usuario acepta asumir a responsabilidade consecuente.

9. Resolución de Conflitos

•	9. 1 A creación, exercicio e estrutura do Contrato e resolución de conflitos deberá rexerse pola lei da República Popular de China.
•	9.2 Calquera conflito en relación a ou causado polo Contrato deberá resolverse mediante negociación. Se o conflito non se pode resolver mediante negociación, calquera das partes pode presentalo ante a Comisión de Arbitraxe de Pequín. O fallo do arbitraxe é definitivo e vinculante para ámbalas dúas partes.

10. Notificación e servizo

•	10.1 As notificacións referentes a este Contrato poden ser comunicadas a través da páxina web, correo electrónico, servizo de iSMS ou outros sistemas de mensaxería comúns, e considerarase que a notificación se recibe na mesma data do envío.

11. Outros temas
•	11.1 Este Contrato recolle a totalidade dos acordos sobre as cuestións pertinentes. As partes non teñen máis dereitos dos mencionados neste Contrato.
•	11.2 No caso de que algunha cláusula deste Contrato teña que que ser anulado de forma parcial ou total, ou deixe de ser aplicable por calquera razón, non afectará ás outras cláusulas do contrato, que seguirán a ser efectivas e obrigatorias.
