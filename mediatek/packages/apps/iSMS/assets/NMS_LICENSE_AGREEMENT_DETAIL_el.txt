
1. ΠΡΟΣΟΧΗ

•	1.1 ΠΡΙΝ ΤΗΝ ΕΓΓΡΑΦΗ, ΤΗΝ ΣΥΝΔΕΣΗ  Ή ΤΗΝ ΧΡΗΣΗ ΤΗΣ ΥΠΗΡΕΣΙΑΣ HESINE ISMS ΠΟΥ ΠΑΡΕΧΕΤΑΙ ΑΠΟ ΤΗΝ HESINE TECHNOLOGY INC.  («HESINE»), Ο ΧΡΗΣΤΗΣ ΤΗΣ ΥΠΗΡΕΣΙΑΣ («ΧΡΗΣΤΗΣ») ΠΡΕΠΕΙ ΝΑ ΔΙΑΒΑΣΕΙ ΠΡΟΣΕΚΤΙΚΑ ΟΛΟΥΣ ΤΟΥΣ ΟΡΟΥΣ ΚΑΙ ΤΙΣ ΠΡΟΫΠΟΘΕΣΕΙΣ (ΚΥΡΙΩΣ ΤΗΝ ΑΠΟΠΟΙΗΣΗ ΕΥΘΥΝΩΝ ΚΑΙ ΤΟΥΣ ΟΡΟΥΣ ΠΟΥ ΕΞΑΙΡΟΥΝ ΤΗΝ ΥΠΑΙΤΙΟΤΗΤΑ ΤΗΣ  HELSINE) ΤΗΣ ΠΑΡΟΥΣΑΣ ΣΥΜΦΩΝΙΑΣ ΚΑΙ ΝΑ ΑΠΟΦΑΣΙΣΕΙ ΕΑΝ ΘΑ ΤΟΥΣ ΑΠΟΔΕΧΤΕΙ. ΕΦΟΣΟΝ Ο ΧΡΗΣΤΗΣ ΑΚΟΛΟΥΘΣΕΙ ΤΙΣ ΟΔΗΓΙΕΣ ΣΤΗΝ ΣΕΛΙΔΑ ΕΓΓΡΑΦΗΣ ΚΑΙ ΚΑΝΕΙ ΚΛΙΚ ΣΤΟ ΚΟΥΜΠΙ «ΣΥΜΦΩΝΩ», ΘΕΩΡΟΥΜΕ ΟΤΙ ΑΠΟΔΕΧΕΤΑΙ ΠΛΗΡΩΣ ΟΛΟΥΣ ΤΟΥΣ ΟΡΟΥΣ ΚΑΙ ΤΙΣ ΠΡΟΫΠΟΘΕΣΕΙΣ ΤΗΣ ΠΑΡΟΥΣΑΣ ΣΥΜΦΩΝΙΑΣ.  ΟΙ ΟΡΟΙ ΚΑΙ ΟΙ ΠΡΟΫΠΟΘΕΣΕΙΣ ΤΗΣ ΠΑΡΟΥΣΑΣ ΣΥΜΦΩΝΙΑΣ ΜΠΟΡΕΙ ΝΑ ΑΝΑΝΕΩΝΟΝΤΑΙ ΚΑΤΑ ΚΑΙΡΟΥΣ ΑΠΟ ΤΗΝ HESINE ΚΑΙ Ο ΧΡΗΣΤΗΣ ΠΡΕΠΕΙ ΝΑ ΔΙΑΒΑΖΕΙ ΤΗΝ ΠΑΡΟΥΣΑ ΣΥΜΦΩΝΙΑ ΣΕ ΤΑΚΤΑ ΧΡΟΝΙΚΑ ΔΙΑΣΤΗΜΑΤΑ. ΕΦΟΣΟΝ ΓΙΝΟΝΤΑΙ ΤΡΟΠΟΠΟΙΗΣΕΙΣ ΣΤΗΝ ΠΑΡΟΥΣΑ ΣΥΜΦΩΝΙΑ, Η HESINE ΘΑ ΥΠΟΒΑΛΛΕΙ ΤΗΝ ΤΡΟΠΟΠΟΙΗΣΗ, ΜΕ ΤΟΝ ΤΡΟΠΟ ΠΟΥ ΠΡΟΒΛΕΠΕΤΑΙ ΣΤΗΝ ΠΑΡΟΥΣΑ ΣΥΜΦΩΝΙΑ.  Η ΤΡΟΠΟΠΟΙΗΜΕΝΗ ΣΥΜΦΩΝΙΑ ΘΑ ΑΝΤΙΚΑΘΙΣΤΑ ΤΗΝ ΑΡΧΙΚΗ ΣΥΜΦΩΝΙΑ ΚΑΙ ΘΑ ΤΙΘΕΤΑΙ ΣΕ ΙΣΧΥ ΜΟΛΙΣ ΓΙΝΕΙ Η ΥΠΟΒΟΛΗ ΤΗΣ ΑΠΟ ΤΗΝ HESINE. ΕΑΝ Ο ΧΡΗΣΤΗΣ ΔΕΝ ΣΥΜΦΩΝΕΙ ΜΕ ΤΥΧΟΝ ΑΛΛΑΓΕΣ ΠΟΥ ΕΧΟΥΝ ΕΠΕΛΘΕΙ ΣΤΗΝ ΠΑΡΟΥΣΑ ΣΥΜΦΩΝΙΑ, ΘΑ ΠΡΕΠΕΙ ΝΑ ΔΙΑΚΟΠΤΕΙ ΑΜΕΣΩΣ ΤΗΝ ΧΡΗΣΗ ΤΗΣ ΥΠΗΡΕΣΙΑΣ ISMS. ΕΑΝ Ο ΧΡΗΣΤΗΣ ΣΥΝΕΧΙΣΕΙ ΝΑ ΧΡΗΣΙΜΟΠΟΙΕΙ ΤΗΝ ΥΠΗΡΕΣΙΑ ISMS ΜΕΤΑ ΤΗΝ ΤΡΟΠΟΠΟΙΗΣΗ ΤΗΣ ΣΥΜΦΩΝΙΑΣ, ΘΑ ΘΕΩΡΕΙΤΑΙ ΟΤΙ Ο ΧΡΗΣΤΗΣ ΕΙΝΑΙ ΑΠΟΛΥΤΑ ΣΥΜΦΩΝΟΣ ΜΕ ΤΗΝ ΤΡΟΠΟΠΟΙΗΜΕΝΗ ΣΥΜΦΩΝΙΑ. ΕΑΝ Ο ΧΡΗΣΤΗΣ ΔΕΝ ΣΥΜΦΩΝΕΙ ΜΕ ΚΑΠΟΙΟΥΣ ΑΠΟ ΤΟΥΣ ΟΡΟΥΣ ΚΑΙ ΤΙΣ ΠΡΟΫΠΟΘΕΣΕΙΣ Ή ΜΕ ΚΑΠΟΙΑ ΑΠΟ ΤΙΣ ΤΡΟΠΟΠΟΙΗΣΕΙΣ ΤΗΣ ΠΑΡΟΥΣΑΣ ΣΥΜΦΩΝΙΑΣ, Ο ΧΡΗΣΤΗΣ ΘΑ ΠΡΕΠΕΙ ΝΑ ΔΙΑΚΟΠΤΕΙ ΤΗΝ ΧΡΗΣΗ ΤΗΣ ΥΠΗΡΕΣΙΑΣ ISMS.

2. Υπηρεσία iSMS 

•	2.1 Το iSMS service είναι μια δωρεάν υπηρεσία επικοινωνιών που παρέχεται από την Hesine στον Χρήστη, η οποία υποκαθιστά την υπηρεσία σύντομου κειμένου, σύμφωνα με τους όρους και τις προϋποθέσεις της παρούσας Συμφωνίας και σύμφωνα με τους κανόνες που παρουσιάζονται κατά καιρούς από την Hesine (π.χ. σύμφωνα με τα οριζόμενα στο Άρθρο 3). Η υπηρεσία βασίζεται στο δίκτυο γνωριμίας του τηλεφωνικού καταλόγου που διατηρεί στο smart phone του ο Χρήστης, και που ο Χρήστης συμφωνεί να αποστείλει. 
•	2.2 Ο Χρήστης αναγνωρίζει και κατανοεί ότι: Η Hesine παρέχει απλώς την ηλεκτρονική πλατφόρμα για την εκτέλεση της υπηρεσίας iSMS και πέραν αυτής, το σύνολο του εξοπλισμού –όπως εξοπλισμός κινητής και ασύρματης πρόσβασης στο διαδίκτυο και άλλες συναφείς συσκευές– και οι σχετικές δαπάνες (όπως τα έξοδα για την πρόσβαση στο διαδίκτυο και οι υπηρεσίες τηλεπικοινωνιών) θα πρέπει να καλύπτονται από τον Χρήστη. Η υπηρεσία iSMS είναι απλώς μια πλατφόρμα την οποία μοιράζεται ο Χρήστης για την αποστολή και λήψη πληροφοριών και ο Χρήστης θα είναι υπεύθυνος για όλες τις δραστηριότητες στο πλαίσιο του λογαριασμού του/της και θα φέρει επίσης την ευθύνη για όλους τους κινδύνους και τις νομικές συνέπειες που απορρέουν από τη χρήση της υπηρεσίας iSMS, στους οποίους συμπεριλαμβάνονται, χωρίς περιορισμό, η ειλικρίνεια, η πληρότητα, η ακρίβεια και η νομιμότητα του περιεχομένου που αποστέλλεται, καθώς και ο κίνδυνος που απορρέει από την πιστότητα αυτού. Ο Χρήστης πρέπει να αποφασίζει ανεξάρτητα για το περιεχόμενο της υπηρεσίας iSMS και η Hesine δεν προτίθεται και δεν πρόκειται να αναλάβει οποιαδήποτε απώλεια ή ευθύνη που προκλήθηκε από οποιαδήποτε δραστηριότητα του Χρήστη. 

3. Κανόνες Χρήσης

•	3.1 Ο Χρήστης δεσμεύεται ότι ο ίδιος/η ίδια εγγράφεται ως χρήστης στην υπηρεσία iSMS  με την πραγματική του/της ταυτότητα και ότι τα στοιχεία της ταυτότητας που δηλώνει είναι αληθή, πλήρη και έγκυρα. Ο Χρήστης αναλαμβάνει την ευθύνη για τις πληροφορίες που ο ίδιος/η ίδια παρέχει, σύμφωνα με την ισχύουσα νομοθεσία και σύμφωνα με την παρούσα Συμφωνία. Η Hesine δικαιούται να εξετάσει κατά πόσον τα στοιχεία της ταυτότητας που έχουν καταχωρηθεί από τον Χρήστη είναι αληθή και έγκυρα. Εάν ο Χρήστης κρίνει αναγκαία την αναθεώρηση των στοιχείων ταυτότητάς του μετά την εγγραφή του στην Hesine ως χρήστης με πραγματικά στοιχεία ταυτότητας, η Hesine, μέσω της κατάλληλης υπηρεσίας, θα δώσει την δυνατότητα στον Χρήστη να αναθεωρήσει έγκαιρα και αποτελεσματικά τα στοιχεία της ταυτότητά του/της. 
•	3.2 Μόλις ο Χρήστης εγκαταστήσει και  εκκινήσει για πρώτη φορά την εφαρμογή iSMS σε smart phone με λειτουργικό σύστημα Android, η εφαρμογή iSMS θα βοηθήσει αυτόματα τον Χρήστη να εγγραφεί και να στείλει ένα κείμενο εγγραφής μέσω του smart phone του, δηλώνοντας τον αριθμό τηλεφώνου του ως αναγνωριστικό του λογαριασμού του στην Hesine, με τον οποίο στη συνέχεια και θα συνδέεται αυτόματα την υπηρεσία.  Κατά την διάρκεια της εν λόγω διαδικασίας αποστολής πληροφοριών, ο πάροχος του Χρήστη θα χρεώνει στον Χρήστη το βασικό κόστος της υπηρεσίας κειμένου, σύμφωνα με τις εκάστοτε ισχύουσες χρεώσεις του παρόχου.  
•	3.3 Μετά από αίτημα του Χρήστη, η Hesine θα παρέχει την αναγκαία συνδρομή και βοήθεια, πάντοτε σε σχέση με τα στοιχεία του δικαιούχου του λογαριασμού και τα στοιχεία αρχικής εγγραφής, με την προϋπόθεση ότι ο Χρήστης έχει καταθέσει έγκυρα στοιχεία ταυτότητας που συμφωνούν με τα στοιχεία εγγραφής στην Hesine, και με σκοπό να διασφαλίζεται το νομικό συμφέρον του Χρήστη. Η Hesine θα μπορεί να παρέχει τα σχετικά αποδεικτικά στοιχεία στις αρμόδιες διοικητικές και δικαστικές Αρχές, σύμφωνα με τον νόμο. 
•	3.4 Αντίθετα, το περιεχόμενο που αποστέλλεται από τον Χρήστη μέσω της υπηρεσίας iSMS δεν εκπροσωπεί τις απόψεις ή την πολιτική της Hesine, γι' αυτό και η Hesine δεν εγγυάται για την ακρίβεια και ειλικρίνεια του περιεχομένου και δεν φέρει καμία ευθύνη. Όταν ο Χρήστης χρησιμοποιεί την υπηρεσία που παρέχεται από την Hesine, θα πρέπει:
•	(A) να συμμορφώνεται με τις σχετικές νομοθετικές και κανονιστικές διατάξεις, 
Β) να μην χρησιμοποιεί την υπηρεσία iSMS για παράνομους σκοπούς, 
(Γ) να συμμορφώνεται με όλες τις σχετικές διαδικασίες, τον κώδικα ορθής συμπεριφοράς και την συμφωνία της υπηρεσίας iSMS,  
(Δ) να μην χρησιμοποιεί το σύστημα της υπηρεσίας Hesine με τρόπο που δύναται να προκαλέσει αρνητικές επιπτώσεις στην εύρυθμη λειτουργία του διαδικτύου,
(Ε) να μην χρησιμοποιεί το σύστημα της υπηρεσίας Hesine για να δημοσιεύει ενοχλητικές, προσβλητικές, εκφοβιστικές, άσεμνες και παράνομες πληροφορίες,
(ΣΤ) να μην χρησιμοποιεί το σύστημα της υπηρεσίας Hesine για οποιαδήποτε δραστηριότητα που μπορεί να έχει δυσμενείς επιπτώσεις στην Hesine,
(Ζ) να χρησιμοποιεί τα κανάλια επικοινωνίας για συμβουλευτικές υπηρεσίες σχετικά με προϊόντα και λειτουργίες, όπως προβλέπεται από την Hesine και τους επιχειρηματικούς εταίρους της Hesine και να μην δημοσιεύει οποιαδήποτε αρνητική διαφήμιση για την Hesine,
(H) να μην παραποιεί ή διαστρεβλώνει λογαριασμούς άλλων, να μην δημιουργεί λογαριασμούς με σκοπό την κακόβουλη χρήση ή να μην χρησιμοποιεί τον λογαριασμό με τρόπο που ενδέχεται να προκαλέσει δυσπιστία σε τρίτους ή να δημιουργήσει εντυπώσεις για εσφαλμένη ταυτότητα ή για δημοσίευση εσφαλμένου περιεχομένου.  Εάν ο Χρήστης διαπιστώσει οποιαδήποτε παράνομη χρήση ή παραβίαση των κανόνων ασφαλείας, θα πρέπει να ειδοποιεί αμέσως την Hesine. 
Ο Χρήστης πρέπει να χρησιμοποιεί την υπηρεσία iSMS ορθά και σύμφωνα με τους παραπάνω όρους και προϋποθέσεις. Εάν ο Χρήστης παραβιάσει οποιονδήποτε από τους παραπάνω όρους και προϋποθέσεις, η Heshine έχει το δικαίωμα να τερματίσει όλες ή μέρος των παρεχομένων υπηρεσιών iSMS, ενώ διατηρεί το δικαίωμα να αποθηκεύσει τις σχετικές πληροφορίες και να κάνει αναφορά στην αρμόδια αρχή. Η Heshine διατηρεί το δικαίωμα να ανακαλέσει ανά πάσα στιγμή το όνομα και τον λογαριασμό χρήστη. 
•	3.5 Η Heshine διατηρεί το δικαίωμα να εμφανίζει το λογότυπο και την διαφήμιση τυχόν συνεργάτη ή πελάτη της Hesine στην υπηρεσία iSMS και ο Χρήστης συμφωνεί με αυτό και παραιτείται του δικαιώματος να εισπράττει τέλη διαφήμισης, έσοδα ή αποζημίωση. 

4. Πνευματική ιδιοκτησία

•	4.1 Τα σύμβολα, οι εμπορικές ονομασίες, τα γραφικά, οι φωτογραφίες, τα κείμενα, οι εικόνες του δικτύου της Hesine, καθώς και τα προϊόντα που αναφέρονται στην υπηρεσία iSMS αποτελούν εμπορικά σήματα της Hesine («Εμπορικό Σήμα»). Ο Χρήστης δεν θα πρέπει κατά κανένα τρόπο να χρησιμοποιήσει ή να παρουσιάσει ή να διαθέσει το Εμπορικό Σήμα ή να δηλώσει σε άλλους ρητά ή σιωπηρά ότι ο ίδιος/η ίδια έχει κάποια δικαιώματα στο Εμπορικό Σήμα, χωρίς την προηγούμενη γραπτή συγκατάθεση της Hesine. 

5. Προστασία των προσωπικών δεδομένων του Χρήστη

•	5.1 Η Hesine αποδίδει ιδιαίτερη σημασία στην προστασία των προσωπικών δεδομένων του Χρήστη και θα χρησιμοποιήσει τις πληροφορίες του χρήστη μόνο για σκοπούς δοκιμών, ελέγχων, ενημερώσεων και αναβαθμίσεων ασφάλειας, καθώς και υπό άλλες συνθήκες που έχουν συμφωνηθεί ρητά. 
•	5.2 Για να βοηθήσει τον Χρήστη να βρει φίλους που επίσης χρησιμοποιούν την υπηρεσία Hesine, η τελική εφαρμογή χρήστη iSMS θα διαβάσει τις πληροφορίες που βρίσκονται στο βιβλίο επαφών του smartphone του Χρήστη, προκειμένου να αντιστοιχίσει τους υπάρχοντες λογαριασμούς. Η Hesine θα χρησιμοποιεί αξιόπιστες και ενημερωμένες τεχνολογικές μεθόδους για να προστατεύει τα στοιχεία του Χρήστη από ακούσια έκθεση. Ο Χρήστης αντιλαμβάνεται και αποδέχεται την χρήση τεχνολογικών μεθόδων και μέτρων ασφαλείας για την προστασία των πληροφοριών του Χρήστη από ακούσια έκθεση, αλλά γνωρίζει ότι δεν μπορούν να αποκλειστούν εντελώς οι κάθε είδους κίνδυνοι. 
•	5.3 Βασική πολιτική της Hesine είναι η προστασία των προσωπικών δεδομένων του Χρήστη (κυρίως των ανηλίκων). Κατά συνέπεια, εάν οι γονείς (ή οι κηδεμόνες) επιτρέπουν σε ανήλικους να χρησιμοποιούν αυτήν την υπηρεσία, ο λογαριασμός θα πρέπει να καταχωρηθεί στο όνομα των γονέων (ή των κηδεμόνων) και οι νόμιμοι κηδεμόνες θα αποφασίσουν οι ίδιοι, πριν αποδεχτούν την παρούσα υπηρεσία, για το εάν η υπηρεσία αυτή είναι κατάλληλη για ανηλίκους. 
•	5.4 Για να βελτιώσει την ποιότητα της υπηρεσίας iSMS και να διασφαλίσει στους πελάτες της την καλύτερη δυνατή εμπειρία, η Hesine διατηρεί το δικαίωμα να αναλύσει, να διαχειριστεί και να χρησιμοποιήσει τα δεδομένα του Χρήστη, με την προϋπόθεση ότι η Hesine δεν θα αποκαλύψει συγκεκριμένα προσωπικά δεδομένα του Χρήστη. 
•	5.5 Η Hesine δεν πρόκειτα να αποκαλύψει ή να μοιραστεί, χωρίς την προηγούμενη συγκατάθεση του Χρήστη, το όνομα του Χρήστη, τον αριθμό ταυτότητάς του, τα στοιχεία επικοινωνίας και την διεύθυνση κατοικίας του, με την εξαίρεση των παρακάτω υποθετικών περιπτώσεων:
(Α) εάν ο Χρήστης ή ο κηδεμόνας του Χρήστη επιτρέψει στην Hesine να δημοσιεύσει αυτές τις πληροφορίες, 
(Β) εάν η Hesine υποχρεωθεί από τον νόμο να το πράξει,
(Γ) εάν υπάρχει απαίτηση από δικαστικές και διοικητικές αρχές βάσει νομικών διαδικασιών,
(Δ) εφόσον η Hesine κινήσει προσφυγές ή διαδικασίες επίλυσης διαφορών κατά του Χρήστη για να προστατέψει τα έννομα συμφέροντά της,
(Ε) εάν χρειαστεί να δοθούν ιδιωτικές πληροφορίες, κατόπιν νόμιμου αιτήματος του κηδεμόνα του Χρήστη,
ΣΤ) για λόγους προστασίας δημόσιου συμφέροντος. 

6.  Αποποίηση ευθυνών

•	6.1 Η Hesine δεν εγγυάται τα ακόλουθα: 
Α) ότι η υπηρεσία ικανοποιεί τις απαιτήσεις σας,
(Β) ότι η υπηρεσία αποκλείεται να παρακωλυθεί και θα είναι αξιόπιστη, ασφαλής, έγκαιρη ή μη δυσλειτουργική. 
•	6.2 Ο Χρήστης συμφωνεί ρητά ότι φέρει ο ίδιος/η ίδια την ευθύνη των παντός είδους κινδύνων και συνεπειών από την χρήση της υπηρεσίας iSMS, ενώ η Hesine δεν φέρει καμία ευθύνη. 
•	6.3 Ο Χρήστης έχει την υποχρέωση να αποζημιώσει την Hesine, τον εταίρο και τον συνεργάτη της Hesine για τυχόν απώλεια, ζημία, αποζημίωση τρίτων –συμπεριλαμβανομένης της δικηγορικής αμοιβής– οφειλόμενη σε παραβίαση της Συμφωνίας και σε παράβαση των σχετικών νόμων και κανονισμών από την πλευρά του Χρήστη.    
•	6.4 Η Hesine θα συνεργάζεται με τους αρμόδιους φορείς για να διορθώνει τυχόν προβλήματα που μπορεί να επηρεάσουν την υπηρεσία iSMS και τα οποία μπορεί να οφείλονται σε λόγους ανωτέρας βίας, στους οποίους συμπεριλαμβάνονται, χωρίς περιορισμό, τηλεπικοινωνιακές δυσλειτουργίες, τεχνικά προβλήματα, βλάβες του διαδικτύου και των υπολογιστών και αστάθεια του συστήματος. Ωστόσο, η Hesine και ο συνεργάτης της δεν θα φέρουν καμία ευθύνη για απώλειες του Χρήστη που οφείλονται στους παραπάνω λόγους.  
•	6.5 Ο Χρήστης αντιλαμβάνεται και αποδέχεται ότι οποιοδήποτε μέρος της υπηρεσίας είναι δυνατόν να διαταραχτεί λόγω αστάθειας του συστήματος, καθότι η υπηρεσία iSMS παρέχεται μέσω διαδικτύου. Ως εκ τούτου, η Hesine δεν παρέχει εγγυήσεις για τυχόν προβλήματα αναστολής της δωρεάν υπηρεσίας ή για ανεπάρκεια οφειλόμενη σε ανωτέρα βία, ιούς υπολογιστών, επίθεση χάκερ, ασταθές σύστημα, τοποθεσία Χρήστη, διακοπής λειτουργίας εξοπλισμού από τον Χρήστη και άλλους τεχνικούς και τηλεπικοινωνιακούς παράγοντες ή παράγοντες του διαδικτύου.  Ο Χρήστης θα φέρει ο ίδιος/η ίδια τους εν λόγω κινδύνους. Η Hesine δεν φέρει καμία ευθύνη και δεν αναλαμβάνει καμία υποχρέωση που απορρέει από ανικανότητα του Χρήστη να στέλνει, να λαμβάνει ή να διαβάζει μηνύματα ή να πραγματοποιεί εσφαλμένη αποστολή μηνυμάτων ή να μην είναι σε θέση να στέλνει δωρεάν μηνύματα. 
•	6.6 Ο Χρήστης αντιλαμβάνεται και αποδέχεται ότι μπορεί να υπάρχει κίνδυνος κατά την λήψη πληροφοριών με απειλητικό, ενοχλητικό, παράνομο και δυσφημιστικό περιεχόμενο οι οποίες μπορεί να παραβιάζουν τα νόμιμα δικαιώματα των άλλων (εδώ συμπεριλαμβάνονται ανώνυμοι χρήστες και χρήστες με πλαστά ονόματα). Η Hesine δεν παρέχει εγγυήσεις για κινδύνους αυτού του είδους καθ' οιονδήποτε τρόπο και ο Χρήστης θα φέρει ο ίδιος/η ίδια τους εν λόγω κινδύνους. 
•	6.7 Η Hesine δεν φέρει σε καμία περίπτωση ευθύνη για τυχόν αποθετικές, ποινικές, περιστασιακές, ειδικές ζημιές, διοικητικές και ποινικές κυρώσεις, στις οποίες μπορεί να περιλαμβάνεται, χωρίς περιορισμό, η απώλεια κέρδους του Χρήστη οφειλόμενη στην χρήση της υπηρεσίας Hesine, έστω και αν η Hesine έχει ήδη προειδοποιήσει για την ύπαρξη τέτοιων κινδύνων. Η ευθύνες της Hesine έναντι του Χρήστη με κανένα τρόπο και για κανένα λόγο δεν πρέπει να υπερβαίνουν το τέλος που ο Χρήστης καταβάλλει στην Hesine για την υπηρεσία iSMS.

7. Τροποποίηση, αναστολή ή καταγγελία της σύμβασης

•	7.1 Η Hesine θα καταβάλλει κάθε δυνατή προσπάθεια να ειδοποιεί σχετικά με την αναστολή της υπηρεσίας iSMS για λόγους συντήρησης ή αναβάθμισης συστήματος. Ωστόσο, η Hesine δεν μπορεί να εγγυηθεί ότι θα ειδοποιεί έγκαιρα για κάθε αναστολή της υπηρεσίας, καθότι η υπηρεσία iSMS βασίζεται σε υπηρεσίες φορέων και άλλων παρόχων。 
•	7.2 Η Hesine έχει δικαίωμα να διακόψει την υπηρεσία, εάν ο Χρήστης δημοσιεύσει πληροφορίες που μπορεί να είναι παράνομες ή κατά του δημόσιου συμφέροντος ή εάν ο Χρήστης ασκεί δραστηριότητες που παραβιάζουν τους νόμους. 
•	7.3 Η Hesine έχει δικαίωμα να διακόψει την υπηρεσία, εάν ο Χρήστης ασκεί δραστηριότητες ή εμπλέκεται σε καταστάσεις που απαγορεύονται από την παρούσα Συμφωνία ή την Hesine και για τις οποίες ο Χρήστης είχε ενημερωθεί κατά την υπογραφή της Συμφωνίας. 
•	7.4 Εφόσον ο χρήστης παρέχει ψευδείς πληροφορίες ταυτότητας κατά την εγγραφή ή παραβιάζει οποιονδήποτε όρο της Συμφωνίας, η Hesine έχει δικαίωμα να αναστείλει την υπηρεσία και να ενημερώσει τον Χρήστη γι' αυτήν την ενέργεια. Θα πρέπει να συντρέχουν βάσιμοι λόγοι για την αναστολή, η δε υπηρεσία θα αποκαθίσταται μόλις οι παραβάσεις διορθώνονται, εκτός εάν άλλως προβλέπεται από την Συμφωνία. 
•	7.5 Πέρα από τις υποθετικές περιπτώσεις που προβλέπονται παραπάνω, η Hesine διατηρεί το δικαίωμα να αναστείλει ή να τερματίσει μέρος ή το σύνολο των υπηρεσιών iSMS, χωρίς προηγούμενη ειδοποίηση προς τον Χρήστη. Η Hesine δεν φέρει καμία ευθύνη έναντι του Χρήστη ή έναντι τρίτων για οποιαδήποτε ζημία προκληθεί εξαιτίας της αναστολής ή του τερματισμού των υπηρεσιών. 

8. Παραβίαση όρων και αποζημιώσεις

•	8.1 Ο Χρήστης συμφωνεί να σέβεται και να προστατεύει την Hesine και τα συμφέροντα των άλλων χρηστών. Εάν ο Χρήστης παραβιάσει οποιονδήποτε όρο της παρούσας Συμφωνίας ή την σχετική νομοθεσία και προκαλέσει τυχόν απώλειες στην Hesine ή σε τρίτους, ο Χρήστης συμφωνεί να αναλάβει όλες τις υποχρεώσεις που θα προκύψουν εξ' αυτού. 

9. Επίλυση διαφορών

•	9.1 Η σύνταξη, εκπόνηση και διαμόρφωση της παρούσας Συμφωνίας και της επίλυσης διαφορών θα διέπεται από το δίκαιο της Λαϊκής Δημοκρατίας της Κίνας. 
•	9.2 Τυχόν διαφωνίες που αφορούν ή που απορρέουν από την παρούσα Συμφωνία μπορούν να επιλύονται μεταξύ των συμβαλλομένων μερών μέσω διαπραγμάτευσης. Εάν η διαφορά δεν μπορεί να επιλυθεί μέσω διαπραγμάτευσης, έκαστος των συμβαλλομένων μπορεί να παραπέμψει την διαφορά στην Επιτροπή Διαιτησίας του Πεκίνου. Η απόφαση της διαιτησίας θα είναι τελεσίδικη και δεσμευτική και για τα δύο μέρη. 

10. Ειδοποιήσεις και υπηρεσίες

•	10.1 Οι ειδοποιήσεις στο πλαίσιο της παρούσας Συμφωνίας μπορεί να γίνονται μέσω δημοσιεύσεων στο διαδίκτυο, μέσω email, μέσω υπηρεσίας iSMS ή μέσω άλλων τρόπων αλληλογραφίας, ενώ κάθε ειδοποίηση θα θεωρείται ότι εξυπηρετείται την ημέρα της παράδοσης. 

11. Διάφορα 

•	11.1 Η παρούσα Συμφωνία αποτελεί το σύνολο της σύμβασης που περιγράφει τα σχετικά αντικείμενα και συναφή θέματα. Τα συμβαλλόμενα μέρη δεν έχουν κανένα άλλο δικαίωμα πέρα από εκείνα που προβλέπονται στην παρούσα Συμφωνία. 
•	11.2 Εάν οποιοσδήποτε όρος της παρούσας Συμφωνίας είναι για οποιονδήποτε λόγο άκυρος ή μη εφαρμόσιμος εν μέρει ή εξ ολοκλήρου, οι υπόλοιποι όροι της Συμφωνίας  δεν θα επηρεάζονται και θα παραμένουν δεσμευτικοί και εν ισχύ.
