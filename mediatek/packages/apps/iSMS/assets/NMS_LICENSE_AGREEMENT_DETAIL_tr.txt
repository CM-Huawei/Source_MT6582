
1. DİKKAT

•	1.1 HESINE TECHNOLOGY INC. (“HESINE”) TARAFINDAN SAĞLANAN HESINE ISMS HİZMETİNE KAYDOLMADAN, OTURUM AÇMADAN VEYA KULLANMADAN ÖNCE, HİZMETİN KULLANICISI (“KULLANICI”), BU SÖZLEŞMENİN TÜM HÜKÜM VE KOŞULLARINI (ÖZELLİKLE FERAGATNAMEYİ VE HESINE'NİN YÜKÜMLÜLÜKLERİNİ KAPSAYAN HÜKÜMLERİ) DİKKATLİCE OKUMALI VE BUNLARI KABUL EDİP ETMEYECEĞİNE KARAR VERMELİDİR. KULLANICI, KAYIT SAYFASINDAKİ TALİMATLARIN ARDINDAN “KABUL EDİYORUM” DÜĞMESİNE TIKLAYAN KULLANICININ, BU SÖZLEŞMENİN TÜM HÜKÜM VE KOŞULLARINI TAMAMEN KABUL ETTİĞİ VARSAYILACAKTIR. BU SÖZLEŞMENİN HÜKÜM VE KOŞULLARI, ZAMAN ZAMAN HESINE TARAFINDAN GÜNCELLENEBİLİR VE KULLANICI BU SÖZLEŞMEYİ BELİRLİ ARALIKLARLA OKUMALIDIR. BU SÖZLEŞMEYE EKLEME YAPILDIĞINDA, HESINE BU TÜR EKLEMELERİ BU SÖZLEŞMEDE SAĞLANAN YÖNTEMLE SUNACAKTIR. EKLEME YAPILAN SÖZLEŞME ORİJİNAL SÖZLEŞMENİN YERİNE GEÇECEKTİR VE HESINE TARAFINDAN SUNULDUĞUNDA YÜRÜRLÜĞE GİRECEKTİR. KULLANICI, BU SÖZLEŞMEDE YAPILAN DEĞİŞİKLİKLERİ KABUL ETMEZSE, ISMS HİZMETİNİ KULLANMAYI HEMEN BIRAKMALIDIR. SÖZLEŞMEDE DEĞİŞİKLİK YAPILDIKTAN SONRA KULLANICI ISMS HİZMETİNİ KULLANMAYA DEVAM EDERSE, EKLEME YAPILAN SÖZLEŞMEYİ TAMAMEN KABUL ETMİŞ VARSAYILIR. KULLANICI, ZAMAN ZAMAN SÖZLEŞMENİN HÜKÜM VE KOŞULLARINI YA DA YAPILAN EKLEMELERİ KABUL ETMEZSE, ISMS HİZMETİNİ KULLANMAYI BIRAKACAKTIR.

2. iSMS Hizmeti

•	2.1 iSMS hizmeti, Hesine tarafından kısa mesaj hizmeti yerine, Sözleşmenin hüküm ve koşullarıyla, Hesine tarafından zaman zaman sunulan kurallar (Madde 3'te belirtildiği gibi) doğrultusunda Kullanıcıya sağlanan, Kullanıcının karşıya yüklemeyi kabul ettiği akıllı telefonunun telefon defterinin tanıdık ağını temel alan ücretsiz bir iletişim hizmetidir. 
•	2.2 Kullanıcı aşağıdakileri onaylar ve kabul eder: Hesine, iSMS hizmeti için yalnızca çevrimiçi platform sağlar ve bunun dışında, mobil, kablosuz Internet erişimi ekipmanı gibi tüm ekipmanlar, diğer ilgili makine ve ekipmanlar ve ilgili maliyetler (Internet erişimi ve telekomünikasyon hizmetine yönelik maliyetler ve masraflar gibi) Kullanıcı tarafından üstlenilecektir. iSMS hizmeti, Kullanıcının yalnızca bilgi paylaşması, göndermesi ve elde etmesine yönelik bir platformdur ve Kullanıcı, kayıtlı hesabı altında gerçekleştirdiği tüm etkinliklerden sorumlu ve iSMS hizmetinin kullanımından sonuçlanan, iletilen içeriğin gerçekliği, tamlığı, doğruluğu ve yasallığıyla, bunlara güvenmekten kaynaklı riskleri içeren ancak bunlarla sınırlı olmayan tüm riskler ve yasal sonuçlardan yükümlü olacaktır. Kullanıcı, iSMS hizmetindeki içerik konusunda kendi bağımsız kararını verecek ve Hesine, Kullanıcının etkinliklerinden kaynaklanan hiçbir kayıp ya da sorumluluğu kabul etmeyecektir. 

3. Kullanım Kuralları

•	3.1 Kullanıcı, gerçek kimliğiyle iSMS hizmeti kullanıcısı olarak kaydolmayı ve doğru, eksiksiz ve geçerli kimlik bilgileri sağlamayı taahhüt eder. Kullanıcı, sağladığı bilgiler konusunda, yasalar ve bu Sözleşme doğrultusunda yasal sorumluluğu üstlenmektedir. Hesine, Kullanıcı tarafından sağlanan kimlik bilgilerinin doğru ve geçerli olup olmadığını inceleme hakkını saklı tutar. Kullanıcının, doğru kimlik bilgileriyle Hesine'nin kullanıcısı olarak kaydolduktan sonra kimlik bilgilerinde değişiklik yapması gerekirse, Hesine, Kullanıcının kimlik bilgilerini zamanında ve etkili biçimde gözden geçirmesine olanak tanıyan hizmeti sağlayacaktır. 
•	3.2 Android sistemli akıllı telefon kullanımı durumunda, Kullanıcı, iSMS kullanıcı uygulamasını ilk kez kurup başlattıktan sonra, iSMS kullanıcı uygulaması, otomatik olarak kaydolma, Kullanıcının telefon numarasını Hesine'de hesap olarak kullanarak Kullanıcının akıllı telefonu aracılığıyla bir kayıt metni gönderme ve bu tür bir hesabı otomatik olarak oturum açmak için kullanmada Kullanıcıya yardımcı olacaktır. Bu tür bilgi gönderme işlemi sırasında, metin hizmetinin temel maliyetleri Kullanıcının operatörü tarafından ücretlendirilecek ve bu tür maliyetler, operatör tarafından duyurulan fiyata tabi olacaktır. 
•	3.3 Hesine, Kullanıcının isteği üzerine, Kullanıcının, yasal çıkarını korumak için Hesine'deki kayıtlı bilgilerle tutarlı olan geçerli kimlik bilgilerini göndermiş olması koşuluyla, hesap sahibinin ve orijinal kayıt bilgilerinin kanıtıyla ilgili gerekli desteği ve yardımı sağlayacaktır. Hesine, gerektiğinde yetkili yönetim ve adli makamlara ilgili kanıt bilgilerini sağlayacaktır. 
•	3.4 Kullanıcı tarafından iSMS hizmeti kullanılarak gönderilen içerik, Hesine’nin fikrini ya da ilkesini temsil etmez ve Hesine bu içeriğin doğruluğu ve gerçekliğini garanti etmez ve herhangi bir sorumluluğu olmayacaktır. Hesine tarafından sağlanan hizmeti kullanırken, Kullanıcı:
•	(A) ilgili yasa ve yönetmeliklere uyacaktır; 
(B) iSMS hizmetini yasa dışı amaçlarla kullanmayacaktır; 
(C) iSMS'in tüm ilgili prosedürleri, protokolleri ve sözleşmesine uyacaktır;  
(D) Hesine hizmet sistemini, Internet'in normal çalışmasında olumsuz etkiye neden olabilecek herhangi bir davranış için kullanmayacaktır;
(E) Hesine hizmet sistemini, taciz edici, kötüleyici, tehdit edici, müstehcen ve diğer yasa dışı bilgileri iletmek için kullanmayacaktır；
(F) Hesine hizmet sistemini, Hesine üzerinde olumsuz etkiye sahip herhangi bir etkinlik için kullanmayacaktır;
(G) iletişim kanallarını, Hesine ve Hesine’nin iş ortağı tarafından sağlandığı şekilde hizmet, ürün ve işletim danışmanlığı için kullanacak ve Hesine'nin olumsuz tanıtımını yapmayacaktır;
(H) başka birinin hesabını sahte biçimde kullanmayacak ya da çalmayacak, kötü niyetli hesap kaydı yapmayacak veya hesabı, başkalarının, iletilen kimliğe ya da içeriğe yönelik şüphe duymalarına veya yanlışlıkla inanmalarına yol açabilecek bir yolla kullanmayacaktır. Kullanıcı, yasa dışı kullanım ya da güvenlik ihlalleri görürse hemen Hesine'yi bilgilendirecektir. 
Kullanıcı, iSMS hizmetini yukarıdaki hüküm ve koşullara göre doğru ve uygun olarak kullanacaktır. Kullanıcının yukarıdaki hüküm ve koşullardan herhangi birini ihlal etmesi durumunda, Hesine, Kullanıcıya verdiği iSMS hizmetini kısmen ya da tamamen sonlandırma hakkına sahip olacaktır ve ilgili bilgileri kaydetme ve ilgili makamlara rapor etme hakkını saklı tutar. Hesine, herhangi bir zamanda kullanıcının adını kaldırma hakkını saklı tutar. 
•	3.5 Hesine, iSMS hizmetinde Hesine'nin ortağının ya da istemcinin logosunu ve reklamını gösterme hakkını saklı tutar ve Kullanıcı bu tür bir gösterimi kabul eder ve herhangi bir reklam ücreti, gelir ya da tazminat talep etme hakkından feragat eder. 

4. Fikri Mülkiyet

•	4.1 iSMS hizmetinde belirtildiği şekliyle, Hesine ağının ve ürünlerinin simgeleri, ticari adları, grafikler, resimler, metinler, görüntüleri Hesine'nin ticari markalarıdır (“Ticari Marka”). Kullanıcı, Ticari Markayı hiçbir yolla kullanmayacak, sunmayacak ya da ifşa etmeyecektir veya Hesine'nin önceden yazılı izni olmaksızın, başka kişilere herhangi bir Ticari Marka üzerinde hakka sahip olduğunu açıkça ya da dolaylı olarak belirtmeyecektir. 

5. Kullanıcı Gizliliğinin Korunması

•	5.1 Hesine, Kullanıcının gizliliğinin korunmasına son derece önem verir ve Kullanıcı bilgilerini yalnızca test, doğrulama, güncelleme, yükseltme, güvenlik amaçları için ve anlaşılan diğer durumlar altında kullanacaktır. 
•	5.2 Kullanıcının, Hesine'nin hizmetini kullanan arkadaşlarını bulmasına yardımcı olmak için, iSMS kullanıcı uygulaması, var olan hesaplarla eşleştirmek için Kullanıcının akıllı telefonunun rehberindeki bilgileri okuyacaktır. Hesine, Kullanıcının bilgilerinin yanlışlıkla ortaya çıkmasını önlemek için güvenilir ve sağlam teknolojik yöntemleri benimseyecek ve güncelleyecektir. Kullanıcı, Kullanıcı bilgilerinin yanlışlıkla ortaya çıkmasını önlemeye yönelik teknolojik yöntem ve güvenlik önlemlerini ama bunların riskleri tamamen ortadan kaldıramayacağını anlar ve kabul eder. 
•	5.3 Kullanıcının (özellikler küçüklerin) gizliliğini korumak Hesine'nin temel ilkesidir. Bundan dolayı, ebeveynler (veliler) küçüklerin bu hizmeti kullanmasını isterse, hesap, ebeveynlerin (velilerin) adıyla kaydedilecektir ve yasal veliler, hizmeti kabul etmeden önce bu hizmetin küçükler için uygun olup olmadığı konusunda bağımsız karar vereceklerdir. 
•	5.4 Hesine, iSMS hizmetinin kalitesini yükseltmek ve daha iyi müşteri deneyimi elde etmek için, belirli bir Kullanıcının gizliliğini ifşa etmemek koşuluyla Kullanıcı verilerini analiz etme, yönetme ve kullanma hakkına sahip olacaktır. 
•	5.5 Hesine, Kullanıcının adını, geçerli kimlik numarasını, iletişim bilgilerini ve ev adresini, aşağıdaki senaryolar haricinde Kullanıcının izni olmadan ifşa etmeyecektir:
(A) Kullanıcı ve Kullanıcının velileri Hesine'nin aşağıdaki durumlarda ifşa etmesine izin verir； 
(B) yasalarca Hesine'nin yapması gerektiğinde
(C) Yasal prosedürler temelinde yargı ve yönetim makamları istediğinde;
(D) Hesine, yasal çıkarlarını koruma amacıyla dava yoluna ya da tahkime gittiğinde；
(E) Kullanıcı velileri tarafından yasal olarak istendiğinde özel bilgiler sağlamak için；
(F) kamu çıkarını korumak için. 

6.  Feragatname

•	6.1 Hesine aşağıdakileri garanti etmez: 
(A) hizmetin gereksinimlerinizi karşılaması；
(B) hizmetin engellenmeyeceği ve güvenilir, sağlam, hızlı ya da işlev açısından sorunsuz olması. 
•	6.2 Kullanıcı, iSMS hizmetinin kullanımının risklerini ve tüm sonuçlarını tamamen kendi kendine üstlendiğini açıkça kabul eder, Hesine'nin hiçbir yükümlülüğü olmayacaktır. 
•	6.3 Kullanıcı, Sözleşme ve ilgili yasalarla yönetmeliklerin Kullanıcı tarafından ihlalinden kaynaklanan, herhangi bir üçüncü tarafça avukat ücreti de dahil olmak üzere her türlü kayıp, hasar ve tazminat konusunda Hesine, Hesine'nin ortağı ve bağlı şirketini tazmin edecektir. 
•	6.4 Hesine, hatalı telekomünikasyon çalışması, teknik sorunlar, Internet kesintisi, bilgisayar bozulması ve kararsızlığını içeren ama bunlarla sınırlı olmayan mücbir sebeplerden dolayı iSMS hizmetini etkileyecek sorunları gidermek için ilgili varlıkları kullanacak ve birlikte çalışacaktır. Ancak, Hesine ve ortağı, bunların sonucundaki Kullanıcı kayıplarından sorumlu olmayacaktır. 
•	6.5 Kullanıcı, iSMS hizmeti Internet aracılığıyla verildiğinden, hizmetin her bir parçasının kararsızlıktan etkilenebileceğini anlar ve kabul eder. Bundan dolayı Hesine, mücbir sebepler, bilgisayar virüsü, korsan saldırısı, kararsız sistem, Kullanıcı konumu, Kullanıcının ekipmanı kapatması ve diğer teknik, Internet ya da telekomünikasyon etkenlerinin neden olduğu ücretsiz hizmet askıya alma ya da memnuniyetsizlik sorunları konusunda garanti vermez. Kullanıcı bu tür riskleri kendi kendine üstlenecektir. Hesine, Kullanıcının mesaj gönderememe, alamama ya da okuyamama, mesajı yanlışlıkla gönderme veya ücretsiz olarak mesaj gönderememe nedenlerinden kaynaklanan hiçbir yükümlülüğü ve zorunluluğu üstlenmeyecektir. 
•	6.6 Kullanıcı, başkalarından gelen (adsız ve sahte adlı kullanıcılar dahil), diğer kişilerin yasal haklarını ihlal edebilecek tehdit edici, rahatsızlık verici, yasa dışı ve onur kırıcı içerik bulunan bilgileri alma riskinin var olabileceğini anlar ve kabul eder. Hesine bu tür riskler konusunda hiçbir şekilde garanti vermez ve Kullanıcı bu riskleri kendi kendine üstlenecektir. 
•	6.7 Hesine, hiçbir koşul altında, Hesine'nin hizmetinin kullanımından kaynaklı Kullanıcının kazancında herhangi bir kaybı da içeren ama bununla sınırlı olmayan dolaylı, cezai, arızi, özel, yönetimsel ve ceza gerektiren zararlar için, Hesine'ye bu tür riskler olabileceği hatırlatılmış olsa bile herhangi bir yükümlülük üstlenmeyecektir. Herhangi bir nedenle Hesine'nin Kullanıcıya borçlu olduğu yükümlülük, Kullanıcının iSMS hizmeti için Hesine'ye ödediği ücretini geçmeyecektir.

7. Hizmetin Değiştirilmesi, Askıya Alınması ve Sonlandırılması

•	7.1 Hesine, sistem bakımı ya da yükseltme işleminden dolayı iSMS hizmetinin askıya alınmasını bildirmek için tüm çabayı gösterecektir. Ancak iSMS hizmeti operatörlerin ve diğer hizmet sağlayıcıların hizmetini temel aldığından, Hesine, her askıya alma işlemini zamanında bildireceğini garanti edemez. 
•	7.2 Hesine, Kullanıcının yasa dışı ya da kamu çıkarlarının aksine bilgiler yayınlaması veya yasaları ihlal eden davranışlarda bulunması durumunda Kullanıcıya verilen hizmeti hemen sonlandırma hakkına sahip olacaktır. 
•	7.3 Hesine, Kullanıcının, hizmeti kabul ettiğinde Sözleşme ya da Hesine tarafından yasaklanan davranışlarda veya durumlarda bulunması halinde Kullanıcıya verilen hizmeti hemen sonlandırma hakkına sahip olacaktır. 
•	7.4 Kullanıcı, kayıt için yanlış kimlik bilgileri sağladığında veya Sözleşmenin herhangi bir maddesini ihlal ettiğinde, Hesine, hizmeti askıya alma ve Kullanıcıyı bilgilendirme hakkına sahiptir. Askıya alma makul olacaktır ve Sözleşmede aksine bir hüküm bulunmadığı takdirde, ihlaller giderildiğinde hizmet tekrar sağlanacaktır. 
•	7.5 Yukarıda verilen senaryolar dışında, Hesine, Kullanıcıya önceden bildirim yapmaksızın iSMS hizmetini kısmen ya da tamamen askıya alma veya sonlandırma hakkını saklı tutar. Hesine, hizmetin askıya alınması veya sonlandırılmasının neden olduğu herhangi bir kayıp için Kullanıcıya yada üçüncü taraflara karşı hiçbir yükümlülük üstlenmeyecektir. 

8. İhlaller ve Hasarlar

•	8.1 Kullanıcı, Hesine'nin ve diğer Kullanıcıların yararını gözetmeyi ve korumayı kabul eder. Kullanıcı, bu Sözleşmenin herhangi bir maddesini ya da ilgili yasaları ihlal ederse ve Hesine'nin ya da üçüncü bir tarafın herhangi bir kaybına neden olursa, bundan kaynaklı tüm yükümlülükleri üstlenmeyi kabul eder. 

9. Anlaşmazlıkların Çözümü

•	9.1 Sözleşmenin biçimi, performansı ve yapısı ile anlaşmazlıkların çözümünde, Çin Halk Cumhuriyeti yasaları geçerli olacaktır. 
•	9.2 Sözleşmeyle ilgili ya da ondan kaynaklı anlaşmazlıklar, görüşme yoluyla taraflarca çözülecektir. Anlaşmazlık görüşme yoluyla çözülemezse, herhangi bir taraf anlaşmazlığı Pekin Hakem Kurulu'na sunabilir. Hakem kararı nihaidir ve her iki tarafı da bağlayıcıdır. 

10. Bildirim ve hizmet

•	10.1 Bu Sözleşme altında bildirim, web sitesi, e-posta, iSMS hizmeti ya da diğer normal postayla yayım aracılığıyla gönderilebilir ve bildirimin, teslimat gününde iletildiği varsayılacaktır. 

11. Çeşitli 

•	11.1 Bu Sözleşme, sorunlar ve ilgili konularda tüm sözleşmeyi oluşturur. Taraflar, bu Sözleşmede belirtilenler dışında başka hiçbir hakka sahip değildir. 
•	11.2 Bu Sözleşmenin herhangi bir maddesi kısmen ya da tamamen geçersiz veya herhangi bir nedenden dolayı uygulanamaz olursa, Sözleşmenin diğer maddeleri bundan etkilenmeyecek, geçerliliğini ve bağlayıcılığını sürdürecektir.
